# -*- mode: mandoku-view -*-
#+TITLE: 景德傳燈錄
#+DATE: 2015-09-12 01:20:12
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 14

法嗣二人¶
朗州德山宣鑒禪師¶　洪州泐潭寶峯和尚(巳十二/人見録)¶
　　　吉州性空禪師法嗣二人¶
歙州&KR0791;源和尚¶　&KR0037;山光仁禪師(巳上二/人見録)¶
　　　京兆翠微無學禪師法嗣五人¶
鄂州淸平山令遵禪師¶　舒州投子山大同禪師¶
湖州道場山如訥禪師¶　建州白雲約禪師(巳上四/人見録)¶
伏牛山元通禪師(一人無機縁/語句不録)¶
　　　潭州道吾山圎智禪師法嗣三人¶
潭州石霜山慶諸禪師¶　潭州漸源仲興禪師
<pb:KR6q0003_SBCK_015-1b>
禄淸和尚(巳上三/人見録)¶
　　　潭州雲巖曇晟禪師法嗣四人¶
筠州洞山良价禪師　&KR0240;州杏山鑒洪禪師¶
潭州神山僧密禪師　幽谿和尚(巳上四/人見録)¶
　　　華亭&KR0179;子德誠禪師法嗣一人¶
澧州夾山善㑹禪師(一人/見録)¶
第五丗上一十四人¶
　　　舒州投子山大同禪師法嗣一十三人¶
第二丗&KR0300;子温禪師　福州牛頭微禪師<md:KR6q0003_T_015-0317b>¶西川香山澄照大師　陜府天福和尚¶
濠州思明和尚　鳳翔府招福和尚¶
興元中梁山遵古禪師¶　襄州谷隱和尚
安州九嵕山和尚¶　幽州盤山第二丗和尚
<pb:KR6q0003_SBCK_015-2a>
九嵕山敬慧禪師¶　東京觀音院巖俊禪師(巳上一十/二人見録)¶
桂陽龍福眞禪師(一人無機縁/語句不録)¶
　　　鄂州淸平山令遵禪師法嗣一人¶
蘄州三角山令珪禪師(一人/見録)¶
行思禪師第四丗¶
前澧州龍潭崇信禪師法嗣¶
朗州德山宣鑒禪師劒南人也姓周氏丱歳¶出家依年受具
精究律藏於性相諸經貫通旨¶趣常講金剛般若時謂之周
金剛厥後訪㝷¶禪宗因謂同學曰一毛吞海海性無虧纎芥¶
投鋒鋒利不動學與無學唯我知焉因造龍¶潭信禪師問荅
皆一語而巳(前章/出之)師即時辭去¶龍潭留之一夕於室外黙坐
龍問何不歸來¶師對曰黒龍乃&KR0039;燭與師師擬接龍便吹滅¶
師乃禮拜龍曰見什麽曰從今向去不疑天¶下老和尚舌頭
<pb:KR6q0003_SBCK_015-2b>
也至明日便發龍潭謂諸徒¶曰可中有一箇漢眼如劒口似
血盆一棒打¶不迴頭他時向孤峯頂上立吾道在師抵于¶潙
山從法堂西過東迴視方丈潙山無語師¶曰無也無也便出
至僧堂前乃曰然雖如此¶不得草草遂具威儀上參才跨門
提起¶坐具喚曰和尚潙山擬取拂子師喝之揚袂¶而出潙山
晚閒問大衆今日新到僧何在對<md:KR6q0003_T_015-0317c>¶曰那僧見和尚了更不顧
僧堂便去也潙山¶問衆還識遮箇師也無衆曰不識潙曰是¶
伊將來有把茅蓋頭罵佛罵祖去在師住¶澧陽三十年屬唐
武宗廢敎避難於獨浮山¶之石室大中初武陵太守薛廷望
再崇德山¶精舎號古德禪院(相國裴休/題額見存)將訪求哲匠住持¶聆
師道行屢請不下山廷望乃設詭計遣吏¶以茶塩誣之言犯
禁法取師入州瞻禮堅請¶居之大闡宗風(緫印禪師開山創/院鑒即第二丗住)
(也)師上堂謂衆¶曰於已無事則勿妄求而得亦非得¶汝但無
<pb:KR6q0003_SBCK_015-3a>
事於心無心於事則虚而靈室而妙¶&KR0002;毛端許言之本末者
皆爲自欺毫&KR0522;繫念¶三塗業因瞥爾生情萬劫羈鎻聖名凡
號盡¶是虚聲殊相劣形皆爲幻色汝欲求之得無¶累乎及其
猒之又成大患終而無益師上¶堂曰今夜不得問話問話者
三十拄杖時有¶僧出方禮拜師乃打之僧曰某甲話也未問¶
和尚因什麽打某甲師曰汝是什麽處人¶曰新羅人師曰汝
上&KR0179;時便好與三十¶拄杖(法眼云大小德山語作兩橛玄覺/云叢林中喚作隔下語且從只如)
(德山道問話者三/十拄杖意作¶麽生)有僧到參師問維那今日幾人新到對曰¶
八人師曰將來一時生案著龍牙問學人仗¶鏌鎁劒擬取師
頭時如何師引頸(法眼别云汝向/什麽處下手¶一)龍牙曰頭落也師微&KR0015;龍
牙後到洞山舉前¶語洞山曰德山道什麽云德山無語洞山¶
曰莫道無語且將德山落㡳頭呈似老僧龍¶牙省過懴謝有
人舉似師師曰洞山老人不¶識好惡遮箇漢死來多少時救
<pb:KR6q0003_SBCK_015-3b>
得有什麽用¶處僧問如何是菩提師打曰出去莫向遮裏<md:KR6q0003_T_015-0318a>¶屙
僧問如何是佛師曰佛即是西天老比¶丘雪峯問從上宗風
以何法示人師曰我宗¶無語句實無一法與人巖頭聞之曰
德山老¶人一條脊梁骨硬似鐵拗不折然雖如此於¶唱敎門
中猶較些子(保福拈問招慶只如巖頭出丗有何言敎過於/德山便恁麽道¶慶云汝不見巖頭道如人學射)
(乆久方中福云中時如何慶云展闍梨莫不識痛養福云和/尚今日非唯舉話¶慶云展闍梨是什麽心行明昭云大小招)
(慶錯下/名言)師㝷常遇僧到參多¶以拄杖打臨濟聞之遣侍者來
參敎令德山¶若打汝但接取拄杖當胷一拄侍者到方禮¶拜
師乃打侍者接得拄杖與一拄師歸方丈¶侍者迴舉似臨濟
濟云從來疑遮箇漢(巖頭云德¶山老人㝷常只據目前一箇/杖子佛來亦打祖來亦打爭柰較些子)
(東禪齊云只如臨濟道我從前疑遮漢是/¶肯㡳語不肯語爲當别有道理試断看)師上堂曰問即有
過不問又¶乖有僧出禮拜師便打僧曰某甲始禮拜¶爲什麽
便打師曰待汝開口堪作什麽師今¶侍者喚義存(即雪/峯也)存上
<pb:KR6q0003_SBCK_015-4a>
來師曰我自喚義存¶汝又來作什麽存無對師見僧來乃閉
門其¶僧敲門師曰阿誰曰師子兒師乃開門僧¶禮拜師便&KR0016;
項曰遮畜生什麽處去來雪峯¶問古人斬猫兒意如何師乃
打趂却喚曰¶㑹麽峯曰不㑹師曰我恁麽老婆也不㑹¶僧問
凡聖相去多少師便喝師因疾有僧問¶還有不病者無師曰
有曰如何是不病者師¶曰阿邪阿邪師復告諸徒曰捫空追
響勞¶汝心神夢覺覺非竟有何事言訖安坐而化¶即唐咸通
六年乙酉十二月三日也壽八十¶六臘六十五敕謚見性大師¶
洪州泐潭寶峯和尚有僧新到師謂曰其中<md:KR6q0003_T_015-0318b>¶事即易道不落
其中事始終難道僧曰某甲¶在途時便知有此一問師曰更
與二十年行¶脚也不較多曰莫不契和尚意麽師曰苦瓜¶那
堪待客師問僧古人有一路接後進初心¶汝還知否曰請師
指出古人一路師曰恁麽¶即闍梨知了也曰頭上更安頭師
<pb:KR6q0003_SBCK_015-4b>
曰寶峯¶不合問仁者曰問又何妨師曰遮裏不曽有¶人亂&KR0003;
道理岀去¶
前吉州性空禪師法嗣¶
歙州茂源和尚平田來參師欲起身平田乃¶把住曰開口即失
閉口即喪去却恁麽時請¶師道師以手掩耳而巳平田放手曰
一歩易¶兩歩難師曰有什麽死急平田曰若非此箇¶師不免
諸方&KR0039;檢¶
&KR0037;山光仁禪師上堂次大衆集師從方丈出¶未至禪牀謂衆
曰不負平生行脚眼目致箇¶問訊將來還有麽方乃&KR0155;堂坐
時有僧出禮¶拜師曰不負我且從大衆何也便歸方丈翌¶日
有别僧請辨前語意旨如何師曰齋時有¶飯與汝喫夜後有
牀與汝眠一向煎迫我作¶什麽僧禮拜師曰苦苦僧曰請師
直指師¶乃垂足曰舒縮一任老僧
<pb:KR6q0003_SBCK_015-5a>
前京兆翠微無學禪師法嗣¶
鄂州淸平山令遵禪師東平人也姓王氏少¶依夲州北菩提
寺唐咸通六年落髮後詣滑¶州開元寺受具攻律學一旦謂
同流曰夫沙¶門應決徹死生&KR0007;通佛理若乃孜孜卷軸役¶役
拘文悉數海沙徒勞片心遂罷所業逺參¶禪㑹至江陵白馬
寺堂中遇一老宿名曰慧<md:KR6q0003_T_015-0318c>¶勤師親近詢請勤曰吾久侍丹霞
今旣垂老¶倦於提誘汝可往謁翠微彼即吾同參也師¶禮辭
而去造于翠微之堂問如何是西來的¶的意翠微曰待無人
即向汝&KR0003;師良久曰無¶人也請師&KR0003;翠微下禪牀引師入竹
園師又¶曰無人也請和尚&KR0003;翠微指竹曰遮竿得恁¶麽長那
竿得恁麽短師雖領其微言猶未徹¶其&KR0007;旨文德元年抵上
蔡㑹州將重法創大¶通禪苑請闡宗要師自舉初見翠微語
句謂¶衆曰先師入泥入水爲我自是我不識好惡¶師自此化
<pb:KR6q0003_SBCK_015-5b>
導將十稔至光化中領徒百餘遊¶鄂州從節度使杜洪請居
淸平山安樂院上¶堂曰諸上坐夫出家人須㑹佛意始得若
㑹¶佛意不在僧俗男女貴賤但隨家豐儉安樂¶便得諸上坐
盡是久處叢林徧參尊宿且作¶麽生㑹佛意試出來大家商
量莫空&KR0148;髙至¶後一事無成一生空度若未㑹佛意直饒頭¶
上出水足下出火燒身鍊臂聦慧多辯聚徒¶一千二千&KR0003;法
如雲如&KR0040;講得天華亂墜只¶成箇邪&KR0003;爭競是非去佛法大
逺在諸人幸¶值色身安健不值諸難何妨近前著些功夫¶體
取佛意好時有僧問如何是大乗師曰麻¶索曰如何是小乗
師曰錢貫問如何是淸平¶家風師曰一斗麪作三箇蒸餅問
如何是¶禪師曰胡孫上樹尾連顚問如何是有漏師¶曰笊籬
曰如何是無漏師曰木杓問覿面¶相呈時如何師曰分付與
典坐自餘逗機方¶便靡徇時情逆順卷舒語超格量天祐十
<pb:KR6q0003_SBCK_015-6a>
六¶年正月二十五日午時歸寂壽七十有五周<md:KR6q0003_T_015-0319a>¶顯德六年敕謚
法喜禪師塔曰善應¶
舒州投子山大同禪師夲州懷寧人也姓劉¶氏幼歳依洛下
保唐滿禪師出家初習安般¶觀次閱華嚴敎發明性海復謁
翠微山法席¶頓悟宗旨(語見翠/微章)由是放任周遊歸旋故土隱¶
投子山結茅而居一日趙州諗和尚至桐城¶縣師亦出山途
中相遇未相識趙州潛問俗¶士知是投子乃逆而問曰莫是
投子山主麽¶師曰茶鹽錢乞一箇趙州即先到庵中坐師¶後
攜一缾油歸庵趙州曰久嚮投子到來秖¶見箇賣油翁師曰
汝秖見賣油翁且不識投¶子曰如何是投子師曰油油趙州
問死中¶得活時如何師曰不許夜行投明須到趙州¶曰我早
侯白伊更侯黒(同諗二師互相問<折=""/> t33廣如本集其辭句簡捷/意趣&KR0007;¶險諸方謂趙州投子得逸羣之用)
自爾師道聞于天下雲水之侣¶競奔湊焉師謂衆曰汝諸人
<pb:KR6q0003_SBCK_015-6b>
來遮裏擬覓新¶鮮語句攅華四六口裏貴有可道我老人氣¶
力稍劣脣舌遟鈍汝若問我我便隨汝荅對¶也無玄妙可及
於汝亦不敎汝挅根終不&KR0003;¶向上向下有佛有法有凡有聖
亦不存坐繫¶&KR0350;汝諸人變現千般緫是汝生解自擔帶將¶來
自作自受遮裏無可與汝不敢誑嚇汝無¶表無裏可得&KR0003;似
汝諸人還知麽時有僧問¶表裏不收時如何師曰汝擬向遮
裏挅根僧¶問大藏敎中還有竒特事也無師曰演岀大¶藏敎
問如何是眼未開時事師曰目淨脩廣¶如靑蓮問一切諸佛
及諸佛法皆從此經出¶如何是此經師曰以是名字汝當奉
持問枯¶木中還有龍吟也無師曰我道髑髏裏有師<md:KR6q0003_T_015-0319b>¶子吼問
一法普潤一切羣生如何是一法師¶曰雨下也問一塵含法
界時如何師曰早是¶數塵也問金鎻未開時如何師曰開也
問學¶人欲修行時如何師曰虚空不曽爛壞雪峯¶侍立師指
<pb:KR6q0003_SBCK_015-7a>
庵前一塊石曰三丗諸佛緫在裏¶許雪峯曰須知有不在裏
許者師乃歸庵中¶坐一日雪峯隨師訪龍眠庵主雪峯問龍
眠¶路向什麽處去師以拄杖指前面雪峯曰東¶邊去西邊去
師曰漆桶雪峯異日又問一槌¶便成時如何師曰不是性敏
漢雪峯¶曰不假一槌時如何師曰漆桶師一日庵中¶坐雪峯
問和尚此間還有人參否師於牀下¶拈钁頭抛向面前雪峯
曰恁麽即當處掘去¶也師曰漆桶不快雪峯辭去師出門送
驀召¶曰道者雪峯迴首應諾師曰途中善爲僧¶問故歳巳去
新歳到來還有不涉此二途者¶無師曰有僧曰如何是不渉
者師曰元¶正啓&KR0840;萬物惟新問依稀似半月罔象&KR0002;三¶星乾
坤収不得師向何處明師曰道什麽¶僧曰想師只有湛水之
波且無滔天之浪師¶曰閑言語問&KR0011;中來時如何師曰人&KR0011;
中來¶馬&KR0011;中來問佛佛授手祖祖相傳傳箇什麽¶法師曰老
<pb:KR6q0003_SBCK_015-7b>
僧不解謾語問如何是山門不見¶佛師曰無所覩曰如何是
入室别邪孃師曰¶無所生問如何是火燄裏藏身師曰有什
麽¶掩處曰如何是炭堆裏藏身師曰我道汝黒¶似漆問的的
時如何師曰明也問如何¶是末後一句師曰最初明不得問
從苗辨¶地因語識人未審將何辨識師曰引不著<md:KR6q0003_T_015-0319c>¶問院裏三
百人還有不在數者無師曰一百¶年前五十年後看取師問
僧久嚮踈山薑頭¶莫便是否無對(法眼代云嚮/重和尚日夕)僧問抱璞投
師請¶師雕&KR0355;師曰不爲棟梁材曰恁麽即卞和無¶出身處也
師曰擔帶即伶俜辛苦曰不擔帶¶時如何師曰不敎汝抱璞
投師更請雕&KR0355;問¶那吒太子析骨還父析肉還母如何是那
吒¶本來身師放下手中杖子問佛法二字如何¶辨得淸濁師
曰佛法淸濁曰學人不㑹師¶曰汝適來問什麽問一等是水
爲什麽海鹹河¶淡師曰天上星地下木(法眼别云/大似相違)問如何是
<pb:KR6q0003_SBCK_015-8a>
祖師意師曰彌勒覓箇受記處不得問和尚¶住此來有何境
界師曰丱角女子白頭絲¶問如何是無情&KR0003;法師曰惡問如
何是毗盧¶師曰巳有名字曰如何是毗盧師師曰未有¶毗盧
時㑹取問歷落一句請師道師曰好問¶四山相逼時如何師
曰五蕰皆空問一念未¶生時如何師曰眞箇謾語問凡聖相
去幾何¶師下禪牀立問學人一問即和尚荅忽若千¶問萬問
時如何師曰如雞抱&KR0401;問天上天下¶唯我獨尊如何是我師
曰推倒遮老胡有什¶麽過問如何是和尚師師曰迎之不見
其首¶隨之不見其形問塑像未成未審身在什麽¶處師曰莫
亂造作僧曰爭奈現不現何師¶曰隱在什麽處問無目㡳人
如何進歩師曰¶徧十方僧曰無目爲什麽徧十方師曰著得¶
目也無問如何是西來意師曰不諱問月未¶圎時如何師曰
吞却兩三箇僧曰圎後如¶何師曰吐却七八箇問日月未明
<pb:KR6q0003_SBCK_015-8b>
佛與衆生<md:KR6q0003_T_015-0320a>¶在什麽處師曰見老僧嗔便道嗔見老僧喜¶便道
喜師問僧什麽處來曰東西山禮祖師¶來師曰祖師不在東
西山僧無語(法眼代云和/尚識祖師)¶問如何是&KR0007;中的師曰不到汝口
裏道問牛¶頭未見四祖時如何師曰與人爲師又問見¶後如
何師曰不與人爲師問諸佛出丗惟¶以一大事因縁如何是
一大事因縁師曰尹¶司空爲老僧開堂問如何是佛師曰幻
下¶可求問千里㝷師乞師一接師曰今日老僧¶腰痛菜頭入
方丈請益師曰且去待無人時¶來爲闍梨&KR0003;菜頭明日伺得
無人又來請和¶尚&KR0003;師曰近前來菜頭近前師曰輒不得¶舉
似於人問併却咽喉脣吻請師道師曰汝¶只要我道不得問
達麽未來時如何師曰徧¶天徧地曰來後如何師曰蓋覆不
得問和尚¶未見先師時如何師曰通身不奈何曰見先¶師後
如何師曰通身撲不碎曰還從師得也¶無師曰終不相&KR0012;&KR0018;
<pb:KR6q0003_SBCK_015-9a>
曰恁麽即從師得也師¶曰自著眼趂取曰恁麽即&KR0012;負先師
也師曰¶非但&KR0012;負先師亦乃&KR0012;負老僧問七佛是文¶殊弟子
文殊還有師也無師曰適來恁麽道¶也大似屈巳推人問金
雞未鳴時如何師曰¶無遮箇音響曰鳴後如何師曰各自知
時問¶師子是獸中之王爲什麽被六塵吞師曰不¶作大無人
我師居投子山三十餘載往來激¶發請益者常盈于室師縱
之以無畏辯隨問¶遽荅啐啄同時微言頗多今略録少分而
巳¶唐中和年巢宼暴起天下喪亂有狂徒持刃¶上山問師住
此何爲師乃隨冝&KR0003;法魁渠<md:KR6q0003_T_015-0320b>¶聞而拜伏脫身服施之而去師
乾化四年甲¶戍四月六日示有微疾大衆請醫師謂衆曰¶四
大動作聚散常程汝等勿慮吾自保矣言¶訖跏趺坐亡壽九
十有六詔謚慈濟大師塔¶曰眞寂¶
湖州道場山如訥禪師僧問如何是敎意師¶曰汝自看僧禮
<pb:KR6q0003_SBCK_015-9b>
拜師曰明月鋪霄漢山川勢¶自分問如何得聞性不隨縁去
師曰汝聽¶看僧禮拜師曰聾人也唱胡笳調好惡髙低¶自不
聞僧曰恁麽即聞性宛然也師曰石從¶空裏立火向水中焚
問虚空還有邊際否師¶曰汝也太多知僧禮拜師曰三尺杖
頭挑日¶月一塵飛起任遮天問如何是道人師曰行¶運無蹤
跡起坐絕人知僧曰如何即是師¶曰三鑪力盡無煙燄萬頃
平田水不流問一¶念不生時如何師曰堪作什麽僧無語師
又¶曰透岀龍門雲&KR0040;合山川大地入無蹤師目¶有重瞳垂手
過膝自翠微受訣乃止干道場¶山薙草卓庵學徒四至遂成
禪苑廣闡法化¶所遺壞納三事及開山拄杖木&KR0282;今在影堂¶中¶¶
建州白雲約禪師(曽住江州/東禪院)僧問不坐徧空堂¶不居無學位
此人合向什麽處安置師曰靑¶天無電影天台韶和尚參師
問什麽處來韶¶曰江北來師曰舩來陸來曰舩來師曰還¶逢
<pb:KR6q0003_SBCK_015-10a>
見魚鼈麽曰往往遇之師曰遇時作麽生¶韶曰咄縮頭去師
大&KR0015;¶
潭州前道吾山圎智禪師法嗣<md:KR6q0003_T_015-0320c>¶潭州石霜山慶諸禪師廬陵新淦人也姓陳¶氏年十三依洪
井西山紹鑾禪師落髮二十¶三嵩嶽受具就洛下學毗尼之
敎雖知聽制¶終爲漸宗迴抵大潙山法㑹爲米頭一日師¶在
米寮内篩米潙山云施主物莫抛撒師曰¶不抛撒潙山於地
上拾得一粒云汝道不抛¶撒遮箇什麽處得來師無對潙山
又云莫欺¶遮一粒子百千粒從遮一粒生師曰百千粒¶從遮
一粒生未審遮一粒從什麽處生潙山¶呵呵&KR0015;歸方丈晩後
上堂云大衆米裏有蟲¶師後參道吾問如何是觸目菩提道
吾喚沙¶彌沙彌應諾吾曰添淨缾水著吾却問師¶汝適來問
什麽師乃舉前問道吾便起去師¶從此省覺道吾曰我疾作
<pb:KR6q0003_SBCK_015-10b>
將欲去丗心中¶有物久而爲患誰可除之師曰心物俱非除¶
之益患道吾曰賢哉賢哉于時始爲二夏之¶僧因避丗混俗
于長沙瀏陽陶家坊朝遊夕¶處人莫能識後因洞山价和尚
遣僧訪㝷囊¶錐始露乃舉之住石霜山他日道吾將捨衆¶順
丗以師爲嫡嗣躬至石霜而就之師日勤¶執侍全于師禮曁
道吾歸寂學侣雲集盈五¶百衆(廣語出/別卷)一日謂衆曰一代時
敎整理時人¶脚手凡有其由皆落在今時直至法身非身¶此
是敎家極則我輩沙門全無肯路若分即¶差不分即坐著泥
水但由心意妄&KR0003;見聞僧¶問如何是西來意師曰空中一片
石僧禮¶拜師曰㑹麽曰不㑹師曰賴汝不㑹若㑹¶即打破你
頭問如何是和尚夲分事師曰石¶頭還汗出麽問到遮裏爲
什麽却道不得師<md:KR6q0003_T_015-0321a>¶曰脚㡳著口問眞身還出丗也無師曰不
出¶丗曰爭奈眞身何師曰瑠璃缾子口師居方¶丈有僧在明
<pb:KR6q0003_SBCK_015-11a>
䆫外問咫尺之閒爲什麽不覩¶師顔師曰我道徧界不曽藏
僧舉問雪峯徧¶界不曽藏意旨如何雪峯曰什麽處不是石¶
霜僧迴舉雪峯之語呈師師曰老大漢有什¶麽死急(東禪齊/云只如)
(雪峯是㑹石霜意不㑹石霜意&KR0002;㑹也他爲什麽道死急&KR0002;/不㑹什麽生雪峯¶豈可不㑹然法且無異奈以師承不同解)
(之差别他云徧界不曽藏也須/曽學來始得㑹亂&KR0003;即不可)雲蓋¶問萬戸俱閉即不問萬
戸俱開時如何師曰¶堂中事作麽生無人接得渠師曰道也
大¶殺道也只道得八九成曰未審和尚作麽生¶道師曰無人
接得渠(東禪齊云只如石霜意作麽生&KR0002;道一船前來爲什/麽¶不許伊&KR0002;道別有道理又只重&KR0003;一徧且道古人)
(意作/麽生)問佛性如虚空如何¶師曰卧時即有坐時即無問忘收
一足時如¶何師曰不共汝同盤問風生浪起時如何師¶曰湖
南城裏大殺閙有人不肯過江西因僧¶舉洞山參次示衆曰
兄弟秋初夏末或東去¶西去直須向萬里無寸草處去始得
又曰只¶如萬里無寸草處且作麽生去師聞之乃曰¶出門便是
<pb:KR6q0003_SBCK_015-11b>
草僧舉似洞山曰大唐國内¶能有幾人(東禪齊招云且道石/霜㑹洞山意否&KR0002;道)
(㑹去只如諸上坐每日折旋俯仰迎來送去爲¶當是落路下/草爲復一一合/&KR0002;言不㑹洞山意又爭解恁麽下語還有)
(㑹處麽上坐擬什麽處去於此&KR0002;明得¶可謂還/郷曲也不見也曽著箇語云恁麽即不去也)師止石霜山
二十年間¶學衆有長坐不卧屹&KR0002;株杌天下謂之枯木¶衆也
唐僖宗聞師道譽遣使齎賜紫衣師牢¶讓不受光啓四年戊
申二月二十日巳亥示¶疾告寂壽八十有二臘五十九三月
十五日¶葬于院之西北隅敕謚普㑹大師塔曰見相<md:KR6q0003_T_015-0321b>¶潭州漸源仲興禪師在道吾處爲典坐一日¶隨道吾往檀越
家弔喪師以手拊棺曰生邪¶死邪道吾曰生也不道死也不
道師曰爲什¶麽不道道吾曰不道不道弔畢同迴途次師¶曰
和尚今日須與仲興道儻更不道即打去¶也道吾曰打即任
打生也不道死也不道師¶遂打道吾數拳道吾歸院令師且
去少間主¶事知了打汝師乃禮辭往石霜舉前語及打¶道吾
<pb:KR6q0003_SBCK_015-12a>
之事今請和尚道石霜曰汝不見道吾¶道生也不道死也不
道師於此大悟乃設齋¶懴悔師一日將鍬子於法堂上石霜
曰作¶麽師曰覓先師靈骨來石霜曰洪波浩渺¶白浪滔天覓
什麽靈骨師曰正好著力石霜¶曰遮裏針劄不入著什麽力
(太原孚上坐代云/先師靈骨猶在)¶
禄淸和尚僧問不落道吾機請師道師云庭¶前紅莧樹生葉
不生華良久云㑹麽僧云不¶㑹師云正是道吾機因什麽不
㑹僧禮拜師¶便打云須是老僧打你始得¶
潭州前雲巖曇晟禪師法嗣¶
筠州洞山良价禪師㑹稽人也姓俞氏㓜歳¶從師因念般&KR0002;
心經以無根塵義問其師其¶師駭異曰吾非汝師即指往五
洩山禮黙禪¶師披剃年二十一嵩山具戒遊方首謁南泉¶值
馬祖諱辰修齋次南泉垂問衆僧曰來日¶設馬師齋未審馬
<pb:KR6q0003_SBCK_015-12b>
師還來否衆皆無對師乃¶出對曰待有伴即來南泉聞巳讃
曰此子¶雖後生甚堪雕琢師曰和尚莫&KR0953;良爲賤次¶參潙山
問曰頃聞忠國師有無情&KR0003;法良价¶未究其微潙山曰我遮
裏亦有只是難得其<md:KR6q0003_T_015-0321c>¶人曰便請師道潙山曰父母所生口終
不敢¶道曰還有與師同時慕道者否潙山曰此去¶石室相連
有雲巖道人&KR0002;能撥草瞻風必爲¶子之所重旣到雲巖問無
情&KR0003;法什麽人得¶聞雲巖曰無情&KR0003;法無情得聞師曰和尚
聞¶否雲巖曰我&KR0002;聞汝即不得聞吾&KR0003;法也曰¶&KR0002;恁麽即良
价不聞和尚&KR0003;法也雲巖曰我¶&KR0003;汝尚不聞何況無情&KR0003;法
也師乃&KR0274;偈¶呈雲巖曰¶也大竒也大竒無情解&KR0003;不思議¶若
將耳聽聲不現眼處聞聲方得知遂辭雲巖雲巖曰什麽處
去師曰雖離和¶尚未&KR0114;所止曰莫湖南去師曰無曰莫歸郷¶
去師曰無曰早晚却來師曰待和尚有住¶處即來曰自此一
<pb:KR6q0003_SBCK_015-13a>
去難得相見師曰難得不¶相見又問雲巖和尚百年後忽有
人問還邈¶得師眞如何祗對雲巖曰但向伊道即¶遮箇是師
良久雲巖曰承當遮箇事大須審¶細師猶渉疑後因過水覩
影大悟前旨因有¶一偈曰¶切忌從他覓迢迢與我踈¶我今獨
自往處處得逢渠¶渠今正是我我今不是渠¶應須恁麽㑹方
得契如如他日因供養雲巖眞有僧問曰先師道只遮¶是莫
便是否師曰是僧曰意旨如何師曰¶當時幾錯㑹先師語曰
未審先師還知有也¶無師曰若不知有爭解恁麽道若知有
爭肯¶恁麽道(長慶稜云旣知有爲什麽恁/麽道又云養子方知父慈)師在泐潭見初<md:KR6q0003_T_015-0322a>¶上
坐示衆云也大竒也大竒佛界道界不思¶議師曰佛界道界
即不問且如&KR0003;佛界道界¶是什麽人只請一言初良久無對
師曰何¶不急道初曰爭即不得師曰道也未曽道¶&KR0003;什麽爭
即不得初無對師曰佛之與道只¶是名字何不引敎初曰敎
<pb:KR6q0003_SBCK_015-13b>
道什麽師曰得¶意忘言初曰猶將敎意向心頭作病在師曰¶
&KR0003;佛界道界病大小初因此遷化師至唐大¶中末於新豐山
接誘學徒厥後盛化豫章髙¶安之洞山(今筠/州也)因爲雲巖諱日
營齋有僧問和¶尚於先師處得何指示師曰雖在彼中不蒙¶
他指示僧曰旣不蒙指示又用設齋作什麽¶師曰然雖如此
焉敢違背於他僧問和尚¶初見南泉發迹爲什麽與雲巖設
齋師曰我¶不重先師道德亦不爲佛法只重不爲我&KR0003;¶破又
因設忌齋僧問和尚爲先師設齋還肯¶先師也無師曰半肯
半不肯曰爲什麽不全¶肯師曰若全肯即孤負先師也僧問
欲見和¶尚本來師如何得見曰年涯相似即無阻矣¶僧再舉
所疑師曰不躡前蹤更請一問僧無¶對雲居代云恁麽即某
甲不見和尚夲來師¶也(後皎上坐拈問長慶如何是年涯相/似者長慶云古人恁麽道皎闍梨又)
(向遮裏覓/箇什麽)師又¶曰還有不報四恩三有者無若不體此意何
<pb:KR6q0003_SBCK_015-14a>
超始終之患直須心心不觸物歩歩無處所¶常不間斷稍得
相應師問僧什麽處來曰遊¶山來師曰還到頂否曰到師曰
頂上還有¶人否曰無人師曰恁麽即闍梨不到頂也曰¶&KR0002;不到
頂爭知無人師曰闍梨何不且住曰¶某甲不辭往西天有人不
肯師問太長老曰<md:KR6q0003_T_015-0322b>¶有一物上拄天下拄地常在動用中¶黒如
漆過在什麽處太曰過在動用(同安顯別/云不知)師乃咄¶云出去問
如何是西來意師曰大似駭雞¶犀師問雪峯從什麽處來雪
峯曰天台來¶師曰見智者否曰義存喫鐵棒有分僧問蛇¶吞
蝦蟇救即是不救即是師曰救即雙目不¶覩不救即形影不
彰因夜閒不&KR0039;燈有僧出¶問話退後師令侍者&KR0039;燈乃召適
來問話僧¶出來其僧近前師曰將取三兩粉來與遮箇¶上坐
其僧拂䄂而退自此省發玄旨遂罄¶捨衣資設齋得三年後
辭師師曰善爲時¶雪峯侍立次問曰只如遮僧辭去幾時却
<pb:KR6q0003_SBCK_015-14b>
來¶師曰他只知一去不解再來其僧歸堂就衣¶鉢下坐化雪
峯上報師師曰雖然如此猶較¶老僧三生在雪峯上問訊師
曰入門來須得¶語不得道早箇入了也雪峯曰義存無口師¶
曰無口且從還我眼來雪峯無語(雲居膺别前語云待某¶甲/有口即道長&KR0159;稜別云恁)
(麽即某/甲謹退)師問僧什麽處來曰三¶祖塔頭來師曰旣從祖師處
來又要見老僧¶作什麽曰祖師即别學人與和尚不别師曰¶
老僧欲見闍梨本來師還得否曰亦須待和¶尚自出頭來始
得師曰老僧適來暫時不在¶雲居問如何是祖師西來意師
曰闍梨向後¶有把茅蓋頭或有人問闍梨且作麽生向伊¶道
官人問有人修行否師曰待公作男子即¶修行僧問承古有
言相逢不擎出舉意便知¶有時如何師乃合掌頂戴師問德
山侍者從¶何方來曰德山來師曰來作什麽曰孝順和¶尚來
師曰丗閒什麽物最孝順侍者無對師<md:KR6q0003_T_015-0322c>¶有時云體得佛向上
<pb:KR6q0003_SBCK_015-15a>
事方有些子語話分僧¶便問如何是語話師曰語話時闍梨
不聞¶曰和尚還聞否師曰待我不語話時即聞僧¶問如何是
正問正荅師曰不從口裏道曰若¶有人問師還荅否師曰也
未曽問問如何是¶從門入者非寶師曰便休便休師問講維
摩¶經僧曰不可以智知不可以識識喚作什麽¶語對曰讃法
身語師曰法身是讃何用更¶讃師有時垂語曰直道本來無
一物猶未消¶得他鉢袋子僧便問什麽人合得師曰不¶入門
者僧曰只如不入門者還得也無師曰¶雖然如此不得不與
他師又曰直道本來無¶一物猶未消得他衣鉢遮裏合下得
一轉語¶且道下得什麽語有一上坐下語九十六轉¶不愜師
意末後一轉始可師意師曰闍梨何¶不早恁麽道有一僧聞
請舉如是三年執侍¶巾缾終不爲舉上坐因有疾其僧曰某
甲三¶年請舉前話不蒙慈悲善取不得惡取遂持¶刀向之曰
<pb:KR6q0003_SBCK_015-15b>
若不爲某甲舉即便殺上坐也上¶坐悚然曰闇梨且待我爲
汝舉乃曰直饒將¶來亦無處著其僧禮謝僧問師㝷常教學
人¶行鳥道未審如何是鳥道師曰不逢一人曰¶如何行師曰
直須足下無絲去曰只如行鳥¶道莫便是夲來面目否師曰
闍梨因什麽顚¶倒曰什麽處是學人顚倒師曰若不顚倒因¶
什麽認奴作郎曰如何是夲來面目師曰不¶行鳥道師謂衆
曰知有佛向上人方有語話¶分時有僧問如何是佛向上人
師曰非常¶(保福別云佛非法眼/别云方便呼爲佛)師問僧去什麽處來僧曰<md:KR6q0003_T_015-0323a>¶製
鞋來師曰自解依他僧曰依他師曰他¶還指敎闍梨也無僧
曰允即不違僧來舉問¶茱茰如何是沙門行茱茰曰行即不
無人覺¶即乖師令彼僧去進語曰未審是什麽行茱¶茰曰佛
行佛行僧迴舉似師師曰幽州猶似¶可最苦是新羅(東禪齊/拈云此)
(語還有疑訛也無若有且道什麽處不得&KR0002;無他又¶道最苦/是新羅還&KR0039;檢得出麽他道行即不無人覺即乖師今再問)
<pb:KR6q0003_SBCK_015-16a>
(是什麽行又道佛行那僧是/㑹了問不㑹而¶問請断看)僧却問師如何是沙門行師曰
頭長三¶尺頸長二寸(有僧舉問歸宗權和尚只如洞/山意作麽生權云封皮厚二寸)師見幽¶
上坐來遽起向禪牀後立幽曰和尚爲什麽¶迴避學人師曰
將謂闍梨覓老僧問如何是¶&KR0007;中又&KR0007;師曰如死人舌師洗
鉢次見兩烏¶爭蝦蟇有僧便問曰遮箇因什麽到恁麽地¶師
曰只爲闍梨僧問如何是毗盧師法身主¶師曰禾莖粟榦問
三身之中阿那身未墮衆¶數師曰吾常於此切(僧問曹山先/師道吾常於)
(此切意作麽生曹山云要¶頭即斫將去又問/雪峯雪峯以拄杖擬之云我亦曽到洞山來)師因看稻田次
朗¶上坐牽牛曰遮箇牛須好看恐喫稻去師¶曰若是好牛應
不喫稻師問僧丗閒何物最¶苦僧曰地獄最苦師曰不然曰
師意如何¶師曰在此衣線下不明大事是名最苦師問¶僧名
什麽僧曰某甲師曰阿那箇是闍梨¶主人公僧曰見祗對次
師曰苦哉苦哉今¶時人例皆如此只是認得驢前馬後將
<pb:KR6q0003_SBCK_015-16b>
爲自¶已佛法平沈此之是也客中辨主尚未分¶如何辨得主
中主僧便問如何是主中主師¶曰闍梨自道取僧曰某甲道
得即是客中主¶如何是主中主師曰恁麽道即易相續也大¶
難(雲居别云某甲道/得不是客中主)師示疾令沙彌去雲居傳<md:KR6q0003_T_015-0323b>¶語又曰他忽
問汝和尚有何言句但道雲嵓¶路欲絶也汝下此語須逺立
恐他打汝去沙¶彌領旨去語未終早&KR0013;雲居打一棒沙彌無¶
語(同安顯代云恁麽即雲嵓一枝不墜也後雲居錫云上坐/且道雲嵓路絶不絶崇壽稠云古人打此一棒¶意作麽生)
師將圎寂謂衆曰吾有閑名在丗誰爲吾¶除得衆皆無對時
沙彌出曰請和尚法號¶師曰吾閑名巳謝(石霜云無人得他/肯雲居云&KR0002;有閑)
(名非吾先師曹山云從¶古至今無人辨/得踈山云龍有出水之機無人辨得)問和尚違和還有不¶
病者也無師曰有僧曰不病者還看和尚¶否師曰老僧看他
有分曰和尚爭得看他師¶曰老僧看時即不見有病師又曰
離此殻漏¶子向什麽處與吾相見(衆無/對)唐咸通十年¶三月命
<pb:KR6q0003_SBCK_015-17a>
剃髮披衣令擊鍾儼然坐化時大衆¶號慟移晷師忽開目而
起曰夫出家之人心¶不附物是眞修行勞生息死於悲何有
乃召¶主事僧令辦愚癡齋一中蓋責其戀情也衆¶猶戀慕不
巳延至七日食具方備師亦隨齋¶畢曰僧家勿事大率臨行
之際喧動如斯至¶八日浴訖端坐長往壽六十有三臘四十
二¶敕謚悟本大師塔曰慧覺(師昔在助潭㝷譯大<折=""/> t33纂出大乗經要/一卷并¶激勵道俗偈頌誠等流布諸方)¶
&KR0240;州杏山鑒洪禪師臨濟問如何是露地白¶牛師曰吽濟曰啞
却杏山口師曰老兄作¶麽生濟曰遮畜生師乃休(與石室問荅/如彼章出之)
師有五¶詠十秀皆暢&KR0007;風滅後茶毗收五色舎利¶
潭州神山僧密禪師師在南泉打羅次南泉¶問作什麽師曰
打羅曰汝以手打脚打師¶曰却請和尚道南泉曰分明記取
向後遇明¶眼作家但恁麽舉似(雲巖代云無手/脚者始解打)師與洞山渡<md:KR6q0003_T_015-0323c>¶水洞山曰莫錯下脚師曰錯即過不得¶也洞山曰不錯㡳事
<pb:KR6q0003_SBCK_015-17b>
作麽生師曰共長老過¶水一日與洞山鋤茶園洞山擲下钁
頭曰我¶今日困一&KR0039;氣力也無師曰&KR0002;無氣力爭解¶恁麽道
得洞山曰汝將謂有氣力㡳是也裴¶大夫問僧供養佛還喫
否僧曰如大夫祭家¶神大夫舉似雲巖雲巖代曰有幾般飯
食但¶一時下來雲巖却問師一時下來後作麽生¶師曰合取
鉢盂巖肯之僧問如何是無所¶聞者乃曰聽經師曰要㑹麽
僧曰要㑹師¶曰未解聽經在問一地不見二地如何師¶曰汝
莫錯否汝是何地有行者問生死事乞¶師一言師曰汝何時
生死去來曰某甲不㑹¶請師&KR0003;師曰不㑹須死一場去¶
幽谿和尚僧問大用現前不存軌則時如何¶師起遶禪牀一
匝而坐僧欲進語師與一蹋¶僧歸位而立師曰汝恁麽我不
恁麽汝不恁¶麽我却恁麽僧再擬進語師又與一蹋曰三¶十
年後吾道大行
<pb:KR6q0003_SBCK_015-18a>
前華亭舩子德誠禪師法嗣¶
澧州夾山善㑹禪師廣州峴亭人也姓廖氏¶九歳於潭州龍
牙山出家依年受戒往江陵¶聽習經論該練三學遂參禪㑹
勵力參承初¶住澧州一夕道吾䇿杖而至遇師上堂僧¶問如
何是法身師曰法身無相曰如何是法¶眼師曰法眼無瑕師
又曰目前無法意在目¶前不是目前法非耳目所到道吾乃
&KR0015;師乃¶生疑問吾何&KR0015;吾曰和尚一等出丗未有¶師可往浙
中華亭縣參&KR0179;子和尚去師曰訪<md:KR6q0003_T_015-0324a>¶得獲否道吾曰彼師上無
片瓦遮頭下無卓¶錐之地師遂易服直詣華亭㑹&KR0179;子鼓櫂
而¶至師資道契微朕不留(語見&KR0179;/子章)師比遁丗忘機¶㝷以學者
交湊廬室星布曉夕參依唐咸通¶十一年庚寅海衆卜于來
山遽成院于師上¶堂示衆曰夫有祖以來時人錯㑹相承至
今¶以佛祖句爲人師範如此却成誑人無智人¶去他只指示
<pb:KR6q0003_SBCK_015-18b>
汝無法夲是道道無一法無佛¶可成無道可得無法可捨故
云目前無法意¶在目前他不是目前法&KR0002;向佛祖邊學此人¶
未有眼目皆屬所依之法不得自在夲只爲¶生死茫茫識性
無自由分千里萬里求善知¶識須有正眼永脫虚謬之見定
取目前生死¶爲復實有爲復實無&KR0002;有人定得許汝岀頭¶上
根之人言下明道中下根器波波浪走何¶不向生死中定當取
何處更疑佛疑祖替汝¶生死有智人&KR0015;汝偈曰¶勞持生死法
唯向佛邊求¶目前迷正理撥火覓浮漚僧問從上立祖意敎
意和尚此閒爲什麽言¶無師曰三年不食飯目前無饑人曰
旣無饑¶人某甲爲什麽不悟師曰只爲悟迷却闍¶梨師&KR0003;頌
曰¶明明無悟法悟法却迷人¶長舒兩脚睡無僞亦無眞僧問
如何是道師曰太陽溢目萬里不挂片¶雲曰如何得㑹師曰
清淸之水游魚自迷問¶如何是夲師曰飲水不迷源問古人
<pb:KR6q0003_SBCK_015-19a>
布髮掩¶泥當爲何事師曰九烏射盡一翳猶存一箭<md:KR6q0003_T_015-0324b>¶墮地天
下不黒問祖意與敎意同別師曰風¶吹荷葉滿地靑十里行
人較一程師有小師¶隨侍日久師住後遣令行脚游歷禪肆
無所¶用心聞師聚衆道播他室迴歸省覲而問曰¶和尚有如
是竒特事何不早向某甲&KR0003;師曰¶汝蒸飯吾著火汝行益吾
展鉢什麽處是&KR0012;¶負汝處小師從此悟入師一日喫茶了自
烹¶一椀過與侍者侍者擬接師乃縮手曰是什¶麽侍者無對
有一大德來問師若是敎意某¶甲即不疑只如禪門中事如
何師曰老僧也¶只解變生爲熟問如何是實際之理師曰石¶
上無根樹山含不動雲問如何是出窟師子¶師曰虚無無影
象足下野雲生西川首坐遊¶方至白馬舉華嚴敎語問曰
一塵含法界無¶邊時如何白馬曰如鳥二翼如車二輪首坐¶
曰將謂禪門別有竒特事元來六出敎乗乃¶迴夲地㝷嚮夾
<pb:KR6q0003_SBCK_015-19b>
山盛化遣小師持前語而問¶師師曰雕沙無鏤玉之譚結草
乖道人之思¶小師迴舉似首坐首坐乃讃將謂禪門與敎¶意
不殊元來有竒特之事問如何是夾山境¶師曰猿抱子歸
靑嶂裏鳥㘅華落碧巖前師¶再闢&KR0007;樞迨于一紀唐中和元
年辛丑十一¶月七日召主事曰吾與衆僧話道累歳佛法¶深
旨各應自知吾今幻質時盡即去汝等善¶保護如吾在日勿
得雷同丗人輒生惆悵言¶訖至子夜奄然而逝其月二十九
日塔于夲¶山壽七十七臘五十七敕謚傳明大師塔曰¶永濟¶
行思禪師第五出<md:KR6q0003_T_015-0324c>¶前舒州投子山大同禪師法嗣¶
投子感温禪師(第二/丗住)僧問師登寶坐接示何人¶師曰如月覆
千谿僧曰恁麽即滿地不虧也¶師曰莫恁麽道僧問父不投
爲什麽却投子¶師曰豈是别人屋裏事僧曰父與子還屬功
<pb:KR6q0003_SBCK_015-20a>
也無師曰不屬曰不屬功㡳如何師曰父¶子各自脫曰爲什
麽如此師曰汝與我㑹師¶遊山見蟬蛻殻侍者問曰殻在遮
裏蟬子向¶什麽處去也師拈殻就耳畔揺三五下作蟬¶響聲
其僧於是開悟¶
福州牛頭微禪師師上堂示衆曰三丗諸佛¶用一&KR0039;&KR0458;㔝不
得天下老師口似匾擔諸人¶作麽生大不容易除非知有莫
能知之僧問¶如何是和尚家風師曰山畬粟米飯野菜澹¶黄
韲僧曰忽遇上客來又作麽生師曰喫即¶從君喫不喫任東
西問不問驪龍頷下珠如¶何識得家中寶師曰忙中爭得作
閑人¶
西川靑城香山澄照大師僧問諸佛有難向¶火&KR0395;裏藏身未
審納僧有難向什麽處藏身¶師曰水精瓫裏著波斯問如何
是初生月師¶曰太半人不見
<pb:KR6q0003_SBCK_015-20b>
陜府天福和尚僧問如何是佛法大意師曰¶黃河無滴水華
嶽緫平治¶
濠州思明和尚在投子衆時有僧問如何是¶上坐沙彌童行
師曰諾僧問如何是淸淨法¶身師曰屎裏蛆兒頭出頭没¶
鳳翔府招福和尚僧問東牙烏牙皆出隊和¶尚爲什麽不出
隊師曰住持各不同闍梨爭¶得怪<md:KR6q0003_T_015-0325a>¶興元府中梁山遵古禪師問空劫無人能問¶法即今有問法
何安師曰大悲菩薩瓮裏坐¶問如何是祖師西來意師曰道
士擔漏巵¶
襄州谷隱和尚僧問如何是不觸白雲機師¶曰鶴帶鵶顔浮
生不棄¶
安州九嵕山和尚僧問如何是佛師曰即汝¶是問逺聞九嵕
及至到來只見一嵕師曰闍¶梨只見一嵕不見九嵕曰如何
<pb:KR6q0003_SBCK_015-21a>
是九嵕師曰¶水急浪華麤¶盤山和尚(幽州第/二丗住)僧問如何出得
三界師曰在¶裏頭來多少時邪曰如何出得師曰靑山不¶礙
白雲飛問承敎有言如化人煩惱如石女¶兒此理如何師曰
闍梨直如石女兒去¶
安州九嵕敬慧禪師(第二/丗住)僧問解脫深坈如¶何過得師曰不
求過僧曰如何過得師曰¶求過亦非¶
東京觀音院巖俊禪師邢臺人也姓廉氏初¶參祖席徧歷衡
廬岷蜀甞經鳳林深谷欻覩¶珍寶發現同侣相顧意將取之
師曰古人鋤¶園觸黃金若瓦礫待吾管覆頂須此供四¶方僧
言訖捨去造謁投子投子問曰子昨宿¶何處師曰在不動道
場曰旣言不動曷由至¶此師曰至此豈是動邪曰元來宿不
著處然¶投子黙認許之㝷抵東京㑹有梁少保李鄑¶即河陽
莭度使穻之兄也雅信内典尤重才¶師因捨宅建院曰觀音
<pb:KR6q0003_SBCK_015-21b>
明聖請師居之周髙¶祖丗宗二帝潛隱時每登方丈必施跪
禮及¶即位特賜紫號淨戒大師衆常數百乾德丙¶寅三月示
疾垂誡門人訖怡顔合掌而滅壽<md:KR6q0003_T_015-0325b>¶八十五臘六十五其年四
月八日塔于東郊¶豊臺村¶
前鄂州平山令遵禪師法嗣¶
蘄州三角山令珪禪師初參淸平淸平問曰¶來作麽師曰來
禮拜曰禮拜阿誰師曰特¶來禮拜和尚淸平咄曰遮鈍根阿
師師乃禮¶拜淸平於師頸上以手斫一下師從此摳衣¶密領
宗旨住後僧問如何是佛師曰明日來¶向汝道如今道不得¶
景德傳燈録卷第十五¶

<pb:KR6q0003_SBCK_016-1a>
景德傳燈録卷第十六¶¶
&KR0123;州淸原山行思禪師第五丗中七十二人¶
　　　朗州德山宣鑒禪師
