# -*- mode: mandoku-view -*-
#+TITLE: 景德傳燈錄
#+DATE: 2015-09-12 01:20:12
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 4

卷第五¶¶
　第三十三祖慧能大師¶
第三十三祖慧能大師法嗣四十三人¶(一十九人見録/一十人旁出)
西印度堀多三藏　韶州法海禪師¶
吉州志誠禪師　匾擔山曉了禪師¶
河北智隍禪師　洪州法達禪師¶
壽州智通禪師　江西志徹禪師¶
信州智常禪師　廣州志道禪師¶
廣州法性寺印宗和尚¶　吉州淸原山行思禪師¶
南嶽懷讓禪師　温州永嘉玄覺禪師¶
司空山本淨禪師　婺州玄䇿禪師¶
曹谿令瑫禪師　西京光宅寺慧忠國師¶
西京荷澤寺神㑹禪師¶(韶州祇陁禪師/撫州淨安禪師/¶嵩山㝷禪師/羅浮山定眞禪師)
<pb:KR6q0003_SBCK_005-1b>
(南嶽堅固禪師/韶山縁素禪師/制空山道進禪師¶/善快禪師/<md:KR6q0003_T_005-0235b>¶宗一禪師/㑹稽秦望山善現)
(禪師¶/南嶽梵行禪師/并州自在禪師¶/西京/咸空禪師/峽山泰祥禪師/¶光州法淨禪師)
(清涼山辯才禪師¶/廣州呉頭陀/¶智本禪師/廣州清苑法眞禪師/道英禪師/¶玄楷禪師)
(曇璀禪師¶/韶州刺史韋據¶/義興孫/菩薩巳上二十四人無機縁語句不録)¶
第三十三祖慧能大師者俗姓盧氏其先范¶陽人父行瑫武
德中左官于南海之新州遂¶占籍焉三歳喪父其母守志鞠
養及長家尤¶貧窶師樵采以給一日負薪至市中聞客讀¶金
剛經悚然問其客曰此何法也得於何人¶客曰此名金剛經
得於黃梅忍大師師遽告¶其母以爲法㝷師之意直抵韶州
遇髙行士¶劉志略結爲交友尼無盡藏者即志略之姑¶也常
讀&KR0314;槃經師暫聽之即爲解&KR0003;其義尼¶遂執卷問字師曰字
即不識義即請問尼¶曰字尚不識曷能㑹義師曰諸佛妙理
非關¶文字尼驚異之告郷里耆艾云能是有道之¶人冝請供
<pb:KR6q0003_SBCK_005-2a>
養於是居人競來瞻禮近有寶林¶古寺舊地衆議營緝㑭師
居之四衆霧集俄¶成寳坊師一日忽自念曰我求大法豈可
中¶道而止明日遂行至昌樂縣西山石室閒遇¶智逺禪師師
遂請益逺曰觀子神姿爽拔殆¶非常人吾聞西域菩提達磨
傳心印于黃梅¶汝當往彼參決師辭去直造黃梅之東禪即¶
唐咸亨二年也忍大師一見黙而識之後傳<md:KR6q0003_T_005-0235c>¶衣法令隱于懷
集四㑹之閒至儀鳯元年丙¶子正月八日届南海遇印宗法
師於法性寺¶講&KR0314;槃經師寓止廊廡閒暮夜風颺刹幡聞¶二
僧對論一云幡動一云風動往復醻荅曽未¶契理師曰可容
俗流輒預髙論否直以風¶幡非動動自心耳印宗竊聆此語
竦然異之¶翊日邀師入室徴風幡之義師具以理告印¶宗不
覺起立云行者定非常人師爲是誰師¶更無所隱直敘得法
因由於是印宗執弟子¶之禮請受禪要乃告四衆曰印宗具
<pb:KR6q0003_SBCK_005-2b>
足凡夫¶今遇肉身菩薩即指坐下盧居士云即此是¶也因請
出所傳信衣悉令瞻禮至正月十五¶日㑹諸名德爲之剃髮
二月八日就法性寺¶智光律師受滿分戒其戒壇即宋朝求
那䟦¶陀三藏之所置也三藏記云後當有肉身菩¶薩在此壇
受戒又梁末眞諦三藏於壇之側¶手植二菩提樹謂衆曰却
後一百二十年有¶大開士於此樹下演無上乗度無量衆師
具¶戒巳於此樹下開東山法門宛如宿契明年¶二月八日忽
謂衆曰吾不願此居要歸舊隱¶時印宗與緇白千餘人送師
歸寶林寺韶州¶刺史韋據請於大梵寺轉妙法輪并受無相¶
心地戒門人紀録目爲壇經盛行于丗然返¶曹谿&KR0040;大法&KR0040;
學者不下千數中宗神龍元¶年降詔云朕請安秀二師宫中
供養萬機之¶暇每究一乗二師並推讓云南方有能禪師¶密
受忍大師衣法可就彼問今遣内侍薛簡¶馳詔迎請願師慈
<pb:KR6q0003_SBCK_005-3a>
念速赴上京師上表辭疾¶願終林麓薛&KR0164;曰京城禪德皆
云欲得會道<md:KR6q0003_T_005-0236a>¶必須坐禪習定若不因禪定而得解脫者未¶之
有也未審師所&KR0003;法如何師曰道由心悟¶豈在坐也經云若
見如來若坐若卧是行邪¶道何故無所從來亦無所去若無
生滅是如¶來淸浄禪諸法空寂是如來淸淨坐究竟無¶證豈
況坐邪&KR0164;曰弟子之逥主上必問願和¶尚慈悲指示心要師
曰道無明暗明暗是代¶謝之義明明無盡亦是有盡&KR0164;曰明
喻智慧¶暗況煩惱修道之人儻不以智慧照破煩惱¶无始生
死憑何出離師曰若以智慧照煩惱¶者此是二乗小兒羊鹿
等機上智大根悉不如¶是&KR0164;曰如何是大乗見解師曰明與
無明其¶性無二無二之性即是實性實性者處凡愚¶而不減
在賢聖而不増住煩惱而不亂居禪¶定而不寂不斷不常不
來不去不在中閒及¶其内外不生不滅性相如如常住不遷
<pb:KR6q0003_SBCK_005-3b>
名之¶曰道&KR0164;曰師&KR0003;不生不滅何異外道師曰外¶道所&KR0003;不
生不滅者將滅止生以生顯滅滅¶猶不滅生&KR0003;無生我&KR0003;不
生不滅者本自無¶生今亦無滅所以不同外道汝若欲知心
要¶但一切善惡都莫思量自然得入清淨心體¶湛然常寂妙
用常沙&KR0164;蒙指敎豁然大悟禮¶辭歸闕表奏師語有詔謝師
并賜摩納袈裟¶絹五百匹寶鉢一口十二月十九日勑改古¶
寳林爲中興寺三年十一月十八日又勑韶¶州刺史重加崇
飾賜額爲法泉寺師新州舊¶居爲國恩寺一日師謂衆曰諸
善知識汝等¶各各淨心聽吾&KR0003;法汝等諸人自心是佛更¶莫
狐疑外無一物而能建立皆是本心生萬<md:KR6q0003_T_005-0236b>¶種法故經云心生
種種法生心滅種種法滅¶若欲成就種智須達一相三昧一
行三昧若¶於一切處而不住相彼相中不生憎愛亦無¶取捨
不念利益成壞等事安閑恬靜虚融澹¶泊此名一相三昧若
<pb:KR6q0003_SBCK_005-4a>
於一切處行住坐卧純¶一直心不勤道塲眞成淨土名一行
三昧若¶人具二三昧如地有種能含藏長養成就其¶實一相
一行亦復如是我今&KR0003;法猶如時雨¶溥潤大地汝等佛性譬
諸種子遇兹霑洽悉¶得發生承吾旨者決獲菩提依吾行者
定證¶妙果先天元年告諸徒衆曰吾忝受忍大師¶衣法今爲
汝等&KR0003;法不付其衣蓋汝等信根¶淳熟決定不疑堪任大事
聽吾偈曰¶心地含諸種普雨悉皆生¶頓悟華情巳菩提果自
成師&KR0003;偈巳復曰其法無二其心亦然其道淸¶淨亦無諸相
汝等愼勿觀淨及空其心此心¶本淨無可取捨各自努力隨
縁好去師&KR0003;法¶利生經四十載其年七月六日命弟子往新¶
州國恩寺建報恩塔仍令倍工又有蜀僧名¶方辯來謁師云
善捏塑師正色曰試塑看¶方辯不領旨乃塑師眞可髙七寸
曲盡其妙¶師觀之曰汝善塑性不善佛性酬以衣物僧¶禮謝
<pb:KR6q0003_SBCK_005-4b>
而去先天二年七月一日謂門人曰吾¶欲歸新州汝速理舟
檝時大衆哀慕乞師且¶住師曰諸佛出現猶示&KR0314;槃有來必
去理亦¶常然吾此形骸歸必有所衆曰師從此去早¶晚却逥
師曰葉落歸根來時無口又問師之¶法眼何人傳授師曰有
道者得無心者通又<md:KR6q0003_T_005-0236c>¶問後莫有難否曰吾滅後五六年當有
一¶人來取吾首聽吾記曰頭上養親口裏須飱¶遇滿之難楊
柳爲官又云吾去七十年有二¶菩薩從東方來一在家一出
家同時興化建¶立吾宗締緝伽藍昌隆法嗣言訖往新州國¶
恩寺沐浴訖跏趺而化異香襲人白虹屬地¶即其年八月三
日也時韶新兩郡各修靈塔¶道俗莫決所之兩郡刺史共焚
香祝云香煙¶引處即師之欲歸焉時鑪香騰涌直貫曹谿¶以
十一月十三日入塔壽七十六前詔州刺¶史韋據撰碑門人
憶念取首之&KR0003;遂先以鐡¶葉&KR0238;布固護師頸塔中有達磨所
<pb:KR6q0003_SBCK_005-5a>
傳信衣(西域屈眴¶布也緝木綿華/心織成後人以碧絹爲裏)中宗賜磨納寶鉢方辯塑
眞¶道具等主塔侍者尸之開元十年壬戌八月¶三日夜半忽
聞塔中如拽鐵索聲僧衆驚起¶見一孝子從塔中走出㝷見
師頸有傷具以¶賊事聞於州縣縣令楊&KR0754;刺史柳無忝得牒¶
切加擒捉五日於石角村捕得賊人送韶州¶鞫問云姓張名
淨滿汝州梁縣人於洪州開¶元寺受新羅僧金大悲錢二十
千令取六祖¶大師首歸海東供養柳守聞狀未即加刑乃¶躬
至曹谿問師上足令韜曰如何處斷韜曰¶若以國法論理須
誅夷但以佛敎慈悲&KR0072;親¶平等況彼求欲供養罪可恕矣柳
守嘉歎曰¶始知佛門廣大遂赦之(迩後甚有名賢賛述及/檀施珍異文繁不録)上
元¶元年肅宗遣使就請師衣鉢歸内供養至永¶泰元年五月
五日代宗夢六祖大師請衣鉢¶七日勑刺史楊瑊云朕夢感
能禪師請傳法¶袈裟却歸曹谿今遣鎭國大將軍劉崇景頂<md:KR6q0003_T_005-0237a>¶
<pb:KR6q0003_SBCK_005-5b>
戴而送朕謂之國寶卿可於本寺如法安置¶專令僧衆親承
宗旨者嚴加守護勿令遺墜¶後或爲人偷竊皆不逺而獲如
是者數四憲¶宗謚大鑒禪師塔曰元和靈照皇朝開寶¶初王
師平南海劉氏殘兵作梗師之塔廟鞫¶爲煨燼而眞身爲守
塔僧保護一無所損尋¶有
制興修㓛未竟㑹
太宗即位留心禪門頗¶増壯麗焉大師自唐先天二年癸丑
入滅至¶今景德元年甲辰歳凡二百九十二年矣得¶法者除
印宗等三十三人各化一方摽爲正¶嗣其外藏名匿迹者不
可勝紀今於諸家傳¶記中略録十人謂之旁出¶
西域堀多三藏者天竺人也東遊韶陽見六¶祖於言下契悟
後遊五臺至定襄縣歷村見¶一僧結庵而坐三藏問曰汝&KR0012;
坐奚爲曰觀¶静三藏曰觀者何人靜者何物其僧作禮¶問曰
<pb:KR6q0003_SBCK_005-6a>
此理何如三藏曰汝何不自觀自靜彼¶僧茫然莫知其對三
藏曰汝出誰門邪曰神¶秀大師三藏曰我西域異道最下根
者不墮¶此見兀然空坐於道何益其僧却問三藏¶所師何人
三藏曰我師六祖汝何不速往曹¶谿決其眞要其僧即捨庵
往參六祖具陳前¶事六祖垂誨與三藏符合其僧信入三藏
後¶不知所終¶
韶州法海禪師者曲江人也&KR0004;見六祖問曰¶即心即佛願垂
指喻祖曰前念不生即心後¶念不滅即佛成一切相即心離
一切相即佛¶吾若具說窮劫不盡聽吾偈曰¶即心名慧即佛
乃定定慧等持<md:KR6q0003_T_005-0237b>¶意中淸淨悟此法門由汝習性¶用本無生雙
修是正法海信受以偈賛曰¶即心元是佛不悟而自屈¶我知
定慧因&KR0031;修離諸物(壇經云門人法海/者即禪師是也)¶
吉州志誠禪師者吉州大和人也少於荆南¶當陽山玉泉寺
<pb:KR6q0003_SBCK_005-6b>
奉事神秀禪師後因兩宗盛¶化秀之徒衆往往譏南宗曰能
大師不識一¶字有何所長秀曰他得無師之智深悟上乗¶吾
不如也且吾師五祖親付衣法豈徒然哉¶吾所恨不能逺去
親近虚受國恩汝等諸人¶無滯於此可往曹谿質疑他日逥
復還爲吾¶&KR0003;師聞此語禮辭至韶陽隨衆參請不言來¶處時
六祖告衆曰今有盜法之人潛在此㑹¶師出禮拜具陳其事
祖曰汝師若爲示衆對¶曰常指誨大衆令住心觀静長坐不
卧祖曰¶住心觀靜是病非禪長坐拘身於理何益聽¶吾偈曰¶
生來坐不卧死去卧不坐¶元是臭骨頭何爲立㓛過師曰未
審大師以何法誨人祖曰吾若言有¶法與人即爲誑汝但且
隨方解縛假名三昩¶聽吾偈曰¶一切無心自性戒一切無礙
自性慧¶不増不退自金剛身去身來本三昧師聞偈悔謝即
誓依歸乃呈一偈曰¶五蕰幻身幻何究竟逥趣眞如¶法還不
<pb:KR6q0003_SBCK_005-7a>
淨祖然之尋逥玉泉¶
匾擔山曉了禪師者傳記不載唯北宗門人¶忽雷澄撰塔碑
盛行于丗略曰師住匾擔山¶法號曉了六祖之嫡嗣也師得
無心之心了¶無相之相無相者森羅眩目無心者分别熾¶然
絕一言一響響莫可傳傳之行矣言莫可¶窮窮之非矣師自
得無無之無不無於無也¶吾今以有有之有不有於有也不
有之有去¶來非増不無之無&KR0314;槃非滅嗚呼師住丗兮¶曹谿
明師寂滅&KR0006;法舟傾師譚無說&KR0006;寰宇¶盈師示迷徒兮了義
乗匾擔山色垂兹色空¶谷猶留曉了名¶
河北智隍禪師者始參五祖法席雖甞咨決¶而循乎漸行後
往河北結庵長坐積二十餘¶載不見隋容及遇六祖門人䇿
禪師遊歷于¶彼激以勤求法要師遂捨庵往參六祖祖愍¶其
逺來便垂開抉師於言下豁然契悟前二¶十年所得心都無
<pb:KR6q0003_SBCK_005-7b>
影響其夜河北檀越士庶¶忽聞空中有聲曰隍禪師今日得
道也後逥¶河北開化四衆¶
洪州法達禪師者洪州豐城人也七歳出家¶誦法華經進具
之後來禮祖師頭不至地祖¶訶曰禮不&KR0300;地何如不禮汝心
中必有一物¶蕰習何事邪師曰念法華經巳及三千部祖¶曰
汝若念至萬部得其經意不以爲勝則與¶吾偕行汝今&KR0018;此
事業都不知過聽吾偈曰¶禮本折慢憧頭奚不至地¶有我罪
即生亡㓛福無比祖又曰汝名什麽對曰名法達祖曰汝名<md:KR6q0003_T_005-0238a>¶法達何曽達法復&KR0003;偈曰¶汝今名法達勤誦未休歇¶空誦但
循聲明心號菩薩¶汝今有縁故吾今爲汝&KR0003;¶但言佛無言蓮
華從口發師聞偈悔過曰而今而後當謙恭一切惟願¶和尚
大慈略&KR0003;經中義理祖曰汝念此經以¶何爲宗師曰學人愚
鈍從來但依文誦念豈¶知宗趣祖曰汝試爲吾念一遍吾當
<pb:KR6q0003_SBCK_005-8a>
爲汝解¶&KR0003;師即髙聲念經至方便品祖曰止此經元¶來以因
縁出丗爲宗縱&KR0003;多種譬喻亦無越¶於此何者因縁唯一大
事一大事即佛知見¶也汝愼勿錯解經意見他道開示悟入
自是¶佛之知見我輩無分若作此解乃是謗經毀¶佛也彼旣
是佛巳具知見何用更開汝今當¶信佛知見者只汝自心更
無别體蓋爲一切¶衆生自蔽光明貪愛塵境外縁内擾甘受
驅¶馳便勞他從三昧起種種苦口勸令寢息莫¶向外求與佛
無二故云開佛知見汝但勞勞¶執念謂爲功課者何異&KR0986;牛
愛尾也師曰&KR0002;¶然者但得解義不勞誦經邪祖曰經有何¶過
豈障汝念只爲迷悟在人損益由汝聽吾¶偈曰¶心迷法華轉
心悟轉法華¶誦久不明已與義作讎家¶無念念即正有念念
成邪¶有無俱不計長御白牛車師聞偈再啓曰經云諸大聲
聞乃至菩薩皆¶盡思度量尚不能測於佛智今令凡夫但悟<md:KR6q0003_T_005-0238b>¶
<pb:KR6q0003_SBCK_005-8b>
自心便名佛之知見自非上根未免疑謗又¶經說三車大牛
之車與白牛車如何區别願¶和尚再垂宣&KR0003;祖曰經意分明
汝自迷背諸¶三乗人不能測佛智者患在度量也饒伊盡¶思
共推轉加懸逺佛本爲凡夫&KR0003;不爲佛&KR0003;¶此理若不肯信者
從他退席殊不知坐却白¶牛車更於門外覔三車況經文明
向汝道無¶二亦無三汝何不省三車是假爲昔時故一¶乗是
實爲今時故只敎汝去假歸實歸實之¶後實亦無名應知所
有珍財盡屬於汝由汝¶受用更不作父想亦不作子想亦無
用想¶是名持法華經從劫至劫手不釋卷從晝至¶夜無不念
時也師旣蒙啓發踊躍歡喜以偈¶賛曰¶經誦三千部曹谿一
句亡¶未明出丗旨寧歇累生狂¶羊鹿牛權設初中後善揚¶誰
知火宅内元是法中王祖曰汝今後方可名爲念經僧也師
從此領¶玄旨亦不輟誦持
<pb:KR6q0003_SBCK_005-9a>
壽州智通禪師者壽州安豐人也初看楞伽¶經約千餘遍而
不會三身四智禮師求解其¶義祖曰三身者淸淨法身汝之
性也圎滿報¶身汝之智也千百億化身汝之行也&KR0002;離本¶性
別&KR0003;三身即名有身無智&KR0002;悟三身無有¶自性即名四智菩
提聽吾偈曰¶自性具三身發明成四智¶不離見聞縁超然登
佛地¶吾今爲汝&KR0003;諦信永無迷<md:KR6q0003_T_005-0238c>¶莫學馳求者終日說菩提師
曰四智之義可得聞乎祖曰旣會三身便¶明四智何更問邪
若離三身别譚四智此名¶有智無身也即此有智還成無智
復說偈曰¶大圎鏡智性淸淨平等性智心無病¶妙觀察智見
非切成所作智同圎鏡¶五八六七果因轉但用名言無實性¶
若於轉處不留情繁興永處那伽定(轉識爲智者敎中云轉/前五識爲成所作智轉)
(第六識爲妙觀察智轉第七識爲平等性智轉第八識爲大/¶圎鏡智雖六七因中轉五八果上轉但轉其名而不轉其體)
(也)¶師禮謝以偈賛曰¶三身元我體四智本心明¶身智融無礙
<pb:KR6q0003_SBCK_005-9b>
應物任隨形¶起修皆妄動守住匪眞精¶妙旨因師曉終亡汙
染名
江西志徹禪師者江西人也姓張氏名行昌¶少任俠自南北
分化二宗主雖亡彼我而徒¶侣競起愛憎時北宗門人自立
秀師爲第六¶祖而忌能大師傳衣爲天下所聞然祖是菩¶薩
預知其事即置金十兩於方丈時行昌受¶北宗門人之囑懷
刃入祖室將欲加害祖舒¶頸而就行昌揮刃者三都無所損
祖曰正劒¶不邪邪劒不正只負汝金不負汝命行昌驚¶仆乆
而方蘇求哀悔過即願出家祖遂與金¶云汝且去恐徒衆翻
害於汝汝可他日易形¶而來吾當攝受行昌稟旨霄遁終&KR0300;
僧出家¶具戒精進一日憶祖之言逺來禮覲祖曰吾¶乆念於
汝汝來何晚曰昨蒙和尚捨罪今雖¶出家苦行終難報於深
恩其唯傳法度生乎<md:KR6q0003_T_005-0239a>¶弟子甞覽&KR0314;槃經未曉常無常義乞和
<pb:KR6q0003_SBCK_005-10a>
尚慈¶悲略爲宣&KR0003;祖曰無常者即佛性也有常¶者即善惡
一切諸法分别心也曰和尚所&KR0003;¶大違經文也祖曰吾傳佛
心印安敢違於佛¶經曰經&KR0003;佛性是常和尚却言無常善惡
諸¶法乃至菩提心皆是無常和尚却言是常此¶即相違令學
人轉加疑惑祖曰&KR0314;槃經吾昔¶者聽尼無盡藏讀誦一徧便
爲講&KR0003;無一字¶一義不合經文乃至爲汝終無二&KR0003;曰學人¶
識量淺昧願和尚委曲開示祖曰汝知否佛¶性若常更&KR0003;什
麽善惡諸法乃至窮劫無有¶一人發菩提心者故吾說無常
正是佛&KR0003;眞¶常之道也又一切諸法若無常者即物物皆¶有
自性容受生死而眞常性有不徧之處故¶吾&KR0003;常者正是佛
&KR0003;眞無常義也佛比爲凡¶夫外道執於邪常諸二乗人於常
計無常共¶成八倒故於&KR0314;槃了義敎中破彼偏見而顯¶&KR0003;眞
常眞我眞淨汝今依言背義以斷滅無¶常及確定死常而錯
<pb:KR6q0003_SBCK_005-10b>
解佛之圎妙最後微言¶縱覽千徧有何所益行昌忽如醉醒
乃&KR0003;偈¶曰¶因守無常心佛演有常性¶不知方便者猶春池執
礫¶我今不施功佛性而見前¶非師相授與我亦無所得祖曰
汝今徹也冝名志徹師禮謝而去¶
信州智常禪師者本州貴谿人也髫年出家¶志求見性一日
叅六祖祖問汝從何來欲求¶何事師曰學人近住洪州建昌
縣白峯山禮<md:KR6q0003_T_005-0239b>¶大通和尚蒙示見性成佛之義未決狐疑至¶&KR0123;
州遇人指迷令&KR0300;謁和尚伏願垂慈攝受¶祖曰彼有何言句
汝試舉似於吾與汝證明¶師曰初到彼三月未蒙開示以爲
法切故於¶中夜獨入方丈禮拜哀請大通乃曰汝見虚¶空否
對曰見彼曰汝見虚空有相貌否對¶曰虚空無形有何相貌
彼曰汝之本性猶如¶虚空返觀自性了無一物可見是名正
見無¶一物可知是名眞知無有靑黃長短但見本¶源清淨覺
<pb:KR6q0003_SBCK_005-11a>
體圎明即名見性成佛亦名極樂¶丗界亦名如來知見學人
雖聞此&KR0003;猶未決¶了乞和尚誨示令無凝滯祖曰彼師所&KR0003;¶
猶存見知故令汝未了吾今示汝一偈曰¶不見一法存無見
大似浮雲遮日面¶不知一法守空知還如太虚生閃電¶此之
知見瞥然興錯認何曽解方便¶汝當一念自知非自已靈光
常顯見師聞偈巳心意豁然乃述一偈曰¶無端起知解著相
求菩提¶情存一念悟寧越昔時迷¶自性覺源體隨照抂遷
流¶不入祖師室茫然趣兩頭
廣州志道禪師者南海人也初參六祖曰學¶人自出家覽&KR0314;槃
經僅十餘載未明大意¶願和尚垂誨祖曰汝何處未了對曰諸
行無¶常是生滅法生滅滅已寂滅爲樂於此疑¶惑祖曰汝作麽
生疑對曰一切衆生皆有二¶身謂色身法身也色身無常有生
有滅法身¶有常無知無覺經云生滅滅已寂滅爲樂者<md:KR6q0003_T_005-0239c>¶未審是
<pb:KR6q0003_SBCK_005-11b>
何身寂滅何身受樂若色身者色身¶滅時四大分散全是苦苦
不可言樂若法身¶寂滅即同草木瓦石誰當受樂又法性是生¶
滅之體五蕰是生滅之用一體五用生滅是¶常生則從體起用
滅則攝用歸體若聽更生¶即有情之&KR0011;不斷不滅若不聽更生
即永歸¶寂滅同於無情之物如是則一切諸法被&KR0314;¶槃之所禁
伏尚不得生何樂之有祖曰汝是¶釋子何習外道斷常邪見而
議最上乗法據¶汝所解即色身外別有法身離生滅求於寂¶滅
又推&KR0314;槃常樂言有身受者斯乃執吝生¶死耽著丗樂汝
今當知佛爲一切迷人認五¶蕰和合爲自體相分别一切法
爲外塵相好¶生惡死念念遷流不知夢幻虚假枉受輪逥¶以
常樂&KR0314;槃翻爲苦相終日馳求佛愍此故乃¶示&KR0314;槃眞樂刹
那無有生相刹那無有滅相¶更無生滅可滅是則寂滅見前
當見前之時¶亦無見前之量乃謂常樂此樂無有受者亦無
<pb:KR6q0003_SBCK_005-12a>
不受者豈有一體五用之名何況更言&KR0314;槃禁¶伏諸法令永
不生斯乃謗佛毀法聽吾偈曰¶無上大&KR0314;槃圎明常寂照¶凡
愚謂之死外道執爲斷¶諸求二乗人目以無爲作¶盡屬情所
計六十二見本¶妄立虚假名何爲眞實義¶唯有過量人通達
無取捨¶以知五蕰法及以蕰中我¶外現衆色象一一音聲相¶
平等如夢幻不起凡聖見<md:KR6q0003_T_005-0240a>¶不作&KR0314;槃解二邊三際斷¶常應諸
根用而不起用想¶分别一切法不起分別想¶劫火燒海底風
鼓山相撃¶眞常寂滅樂&KR0314;槃相如是¶吾今彊言&KR0003;令汝捨邪
見¶汝勿隨言解許汝知少分師聞偈踊躍作禮而退¶
廣州法性寺印宗和尚者吳郡人也姓印氏¶從師出家精&KR0314;
槃大部唐咸亨元年抵京師¶勑居大敬愛寺固辭往蘄春謁
忍大師後於¶廣州法性寺講&KR0314;槃經遇六祖能大師始悟¶玄
理以能爲傳法師又採自梁至唐諸方達¶者之言著心要集
<pb:KR6q0003_SBCK_005-12b>
盛行于丗先天二年二月¶二十一日終于㑹稽山妙喜寺
壽八十有七¶㑹稽王師乾立塔銘焉¶
吉州淸原山行思禪師本州安城人也姓劉¶氏㓜嵗出家每
羣居論道師唯黙然後聞曹¶谿法席乃往參禮問曰當何所
務即不落階¶級祖曰汝曽作什麽師曰聖諦亦不爲祖¶曰落
何階級曰聖諦尚不爲何階級之有祖¶深器之㑹下學徒雖
衆師居首焉亦猶二祖¶不言少林謂之得髓矣一日祖謂師
曰從上¶衣法&KR0031;行師資遞授衣以表信法乃印心吾¶今得人
何患不信吾受衣以來遭此多難況¶乎後代爭競必多衣即
留鎭山門汝當分化¶一方無令斷絶師旣得法住吉州淸原
山靜¶居寺六祖將示滅有沙彌希遷(即南嶽石/頭和尚)問曰¶和尚百
年後希遷未審當依附何人祖曰㝷<md:KR6q0003_T_005-0240b>¶思去及祖順丗遷每於
靜處端坐寂若忘生¶第一坐問曰汝師已逝空坐奚爲遷曰
<pb:KR6q0003_SBCK_005-13a>
我稟¶遺誡故㝷思爾第一坐曰汝有師兄行思和¶尚今住吉
州汝因縁在彼師言甚直汝自迷¶耳遷聞語便禮辭祖龕直
詣靜居師問曰子¶何方而來遷曰曹谿師曰將得什麽來曰¶
未到曹谿亦不失師曰恁麽用去曹谿作什¶麽曰若不到曹
谿爭知不失遷又問曰曹谿¶大師還識和尚否師曰汝今識
吾否曰識¶又爭能識得師曰衆角雖多一麟足矣遷又¶問和
尚出嶺多少時師曰我却不知汝早¶晚離曹谿曰希遷不從
曹谿來師曰我亦知¶汝去處也曰和尚幸是大人莫造次他
日¶師復問遷汝什麽處來曰曹谿師乃舉拂¶子曰曹谿還有
遮箇麽曰非但曹谿西天亦¶無師曰子莫曽到西天否曰若
到即有也師¶曰未在更道曰和尚也須道取一半莫全靠¶學
人師曰不辭向汝道恐已後無人承當師¶令希遷持書與南
嶽讓和尚曰汝達書了速¶逥吾有箇斧子與汝住山遷至彼
<pb:KR6q0003_SBCK_005-13b>
未呈書¶便問不慕諸聖不重已靈時如何讓曰子問¶太髙生
何不向下問遷曰寧可永劫沈淪¶不慕諸聖解脫讓便休遷
逥至靜居師問¶曰子去未久送書達否遷曰信亦不通書亦¶
不達師曰作麽生遷舉前話了却云發時¶蒙和尚許斧子便
請取師垂一足遷禮¶拜㝷辭往南嶽(&KR0007;沙云大小石頭和尚被/讓師推倒至今起不得)
荷澤神¶會來參師問曰什麽處來會曰曹谿師曰¶曹谿意旨
如何會振身而巳師曰猶滯瓦礫<md:KR6q0003_T_005-0240c>¶在曰和尚此閒莫有眞金
與人否師曰設有¶與汝向什麽處著(&KR0007;沙云果然/雲居錫/云只如/&KR0007;沙道果然)
(是眞金/是瓦礫)
僧¶問如何是佛法大意師曰廬陵米作麽價師¶旣付法石頭
唐開元二十八年庚辰十二月¶十三日升堂告衆跏趺而逝
僖宗謚&KR0042;濟禪¶師歸眞之塔¶
南嶽懷讓禪師者姓杜氏金州人也年十五¶往荆州玉泉寺
<pb:KR6q0003_SBCK_005-14a>
依弘景律師出家受具之後¶習毗尼藏一日自歎曰出家者
爲無爲法¶時同學坦然知師志髙邁勸師謁嵩山安和¶尚安
啓發之乃直詣曹谿參六祖祖問什麽¶處來曰嵩山來祖曰
什麽物恁麽來曰&KR0003;似¶一物即不中祖曰還可修證否曰修
證即不¶無汙染即不得祖曰只此不汙染諸佛之所¶護念汝
旣如是吾亦如是西天般若多羅䜟¶汝足下出一馬駒蹋殺
天下人病在汝心不¶須速&KR0003;師豁然契㑹執侍左右一十五
載唐¶先天二年始往衡嶽居般若寺開元中有沙¶門道一(即/馬)
(祖大/師也)住傳法院常日坐禪師知是法¶器往問曰大德坐禪圖
什麽一曰圖作佛¶師乃取一塼於彼庵前石上磨一曰師作
什麽師曰磨作鏡一曰磨塼豈得成鏡邪¶師曰坐禪豈得作
佛邪一曰如何即是師曰如¶人駕車不行打車即是打牛即
是一無對¶師又曰汝學坐禪爲學坐佛若學坐禪禪¶非坐臥
<pb:KR6q0003_SBCK_005-14b>
若學坐佛佛非定相於無住法不應¶取捨汝若坐佛即是殺
佛若執坐相非達其¶理一聞示誨如飲醍醐禮拜問曰如何
用心¶即合無相三昧師曰汝學心地法門如下種<md:KR6q0003_T_005-0241a>¶子我&KR0003;法
要譬彼天澤汝縁合故當見其道¶又問曰道非色相云何能
見師曰心地法眼¶能見乎道無相三昧亦復然矣一曰有成
壞¶否師曰若以成壞聚散而見道者非見道也¶聽吾偈曰¶心
地含諸種遇澤悉皆萌¶三昧華無相何壞復何成一蒙開悟
心意超然侍奉十秋日益玄奥師¶入室弟子㧾有六人師各
印可云汝等六人¶同證吾身各契一路一人得吾眉善威儀
(常/浩)一¶人得吾眼善顧盼(智/達)一人得吾耳善聽理(坦/然)一¶人得
吾鼻善知氣(神/照)一人得吾舌善譚&KR0003;(嚴/峻)一¶人得吾心善古今
(道/一)又曰一切法皆從心生¶心無所生法無能住若達心地所
作無礙非¶遇上根冝愼辭哉　有一大徳問如鏡鑄像像¶成
<pb:KR6q0003_SBCK_005-15a>
後鏡明向什麽處去師曰如大德爲童子¶時相貌何在(法眼/别云)
(阿那箇是大/徳鑄成㡳像)曰只如像成後爲¶什麽不鑒照師曰雖然不鑒
照謾他一&KR0039;不¶得後馬大師闡化於江西師問衆曰道一爲¶
衆&KR0003;法否衆曰已爲衆&KR0003;法師曰揔未見人¶持箇消息來衆
無對因遣一僧去云待伊上¶堂時但問作麽生伊道㡳言語
記將來僧去¶一如師旨逥謂師曰馬師云自從胡亂後三¶十
年不曽闕鹽醬喫師然之天寶三年八月¶十一日圎寂於衡
嶽勑謚大慧禪師最勝輪¶之塔¶温州永嘉玄覺禪師者永嘉
人也姓戴氏丱¶歳出家遍探三藏精天台止觀圎妙法門於¶四
威儀中常㝠禪觀後因左谿朗禪師激勵<md:KR6q0003_T_005-0241b>¶與東陽䇿禪師同
詣曹谿初到振錫攜瓶繞¶祖三匝祖曰夫沙門者具三千威
儀八万細¶行大德自何方而來生大我慢師曰生死事¶大無
常迅速祖曰何不體取無生了無速乎¶曰體即無生了本無
<pb:KR6q0003_SBCK_005-15b>
速祖曰如是如是于時¶大衆無不愕然師方具威儀參禮須
&KR0119;告辭¶祖曰返太速乎師曰本自非動豈有速邪祖¶曰誰知
非動曰仁者自生分别祖曰汝甚得¶無生之意曰無生豈有
意邪祖曰無意誰當¶分别曰分别亦非意祖歎曰善哉善哉
少留¶一宿時謂一宿覺矣䇿公乃留師翌日下山¶逥温江學者
輻湊號眞覺大師著證道歌¶一首及禪宗悟修圎旨自淺之
深慶州刺史¶魏靖緝而序之成十篇目爲永嘉集並盛行¶于
丗¶　慕道志儀第一¶　夫欲修道先須立志及事師儀則彰
乎䡄訓¶故摽第一明慕道儀式¶戒憍奢意第二¶　初雖立
志脩道善識軏儀若三業憍奢妄心¶擾動何能得定故次第
二明戒憍奢意也¶　淨修三業第三¶　前戒憍奢略摽綱要
今子細檢責令過不生¶故次第三明淨修三業戒乎身口意
也¶　奢摩他頌第四¶　巳檢責身口令麤過不生次須入門修
<pb:KR6q0003_SBCK_005-16a>
道漸¶次不出定慧五種起心六種料&KR0164;故次第四¶明奢摩他
頌也¶毗婆舎那頌第五<md:KR6q0003_T_005-0241c>¶　非戒不禪非禪不慧上旣修定
定又慧明故¶次第五明毗婆舎那頌也¶　優畢叉頌第六¶
偏修於定定久則沉偏學於慧慧多心動故¶次第六明優畢
叉頌等於定慧令不沉動使¶定慧均等捨於二邊¶三乗漸
次第七¶　定慧旣均則寂而常照三觀一心何疑不遣¶何照
不圎自解雖明悲他未悟悟有深淺故¶次第七明三乗漸次
也¶　事理不二第八¶　三乗悟理理無不窮窮理在事了事
即理故¶次第八明事理不二即事而眞用祛倒見也¶勸友
人書第九¶　事理旣融内心自瑩復悲逺學虚擲寸隂故¶次
第九明勸友人書也¶　發願文第十¶　勸友人雖是悲他專
心在一情猶未普故次¶第十明發願文誓度一切¶　復次觀
心十門初則言其法尒次則出其觀¶體三則語其相應四則
<pb:KR6q0003_SBCK_005-16b>
警其上慢五則誡其¶踈怠六則重出觀體七則明其是非八
則簡¶其詮旨九則觸途成觀十則妙契玄源¶　第一言法尒
者夫心性虚通動靜之源莫二¶眞如絕慮縁計之念非殊惑
見紛馳窮之則¶唯一寂靈源不狀鑒之則以千&KR0980;千&KR0980;不同¶
法眼之名自立一寂非異慧眼之号斯存理¶量&KR0031;銷佛眼之
功圎著是以三諦一境法身¶之理常清三智一心般若之明
常照境智㝠<md:KR6q0003_T_005-0242a>¶合解脫之應隨機非縱非橫圎伊之道玄會¶故
知三德妙性宛尒無乖一心深廣難思何¶出要而非路是以
即心爲道者可謂㝷流而¶得源¶　第二出其觀體者只知一
念即空不空非空¶非不空¶　第三語其相應者心與空相應
則譏毀讃譽¶何憂何喜身與空相應則刀割香塗何苦何¶樂
依報與空相應則施與劫奪何得何失心¶與空不空相應則
愛見都忘慈悲普救身與¶空不空相應則内同枯木外現威
<pb:KR6q0003_SBCK_005-17a>
儀依報與¶空不空相應則永絕貪求資財給濟心與空¶不空非
空非不空相應則實相初明開佛知¶見身與空不空非空非
不空相應則一塵入¶正受諸塵三昧起依報與空不空非空
非不¶空相應則香臺寶閣嚴土化生¶　第四警其上慢者若
不尒者則未相應也¶　第五誡其踈怠者然渡海應上&KR0179;非
船何以¶能渡修心必須入觀非觀何以明心心尚未¶明相應
何日思之勿自恃也¶　第六重出觀體者只知一念即空不
空非有¶非無不知即念即空不空非非有非非無¶　第七明
其是非者心不是有心不是無心¶不非有心不非無是有是
無即墮是非有¶非無即墮非如是只是是非之非未是非是¶
非非之是今以雙非破兩是是破非是猶是¶非又以雙非破
兩非非破非非即是是如是¶只是非是非非之是未是不非
不不非不是¶不不是是非之惑綿微難見神淸慮靜細而<md:KR6q0003_T_005-0242b>¶研
<pb:KR6q0003_SBCK_005-17b>
之¶　第八&KR0164;其詮旨者然而至理無言假文言以¶明其旨旨
宗非觀籍修觀以會其宗若旨之¶未明則言之未的若宗之
未會則觀之未深¶深觀乃會其宗的言必明其旨旨宗旣
其明¶會言觀何得復存耶¶
第九觸途成觀者夫再演言詞重摽觀體欲¶明宗旨無異言
觀有逐方移方移則言理無¶&KR0980;無&KR0423;則觀旨不異不異之旨即
理無&KR0423;之¶理即宗旨一而二名言觀明其弄&KR0601;耳¶第十妙
契玄源者夫悟心之士寧執觀而迷¶旨達敎之人豈滯言而
惑理理明則言語道¶斷何言之能議旨會則心行䖏滅何觀
之能¶思心言不能思議者可謂妙契寰中矣¶師先天二年十
月十七日安坐示滅十一月¶十三日塔于西山之陽勑謚無
相大師塔曰¶淨光
皇朝淳化中
<pb:KR6q0003_SBCK_005-18a>
太宗皇帝詔本州重修龕¶塔¶
司空山本淨禪師者絳州人也姓張氏㓜歲¶披緇于曹谿之
室受記&KR0032;司空山無相寺唐¶天寶三年玄宗遣中使楊光庭
入山采常春¶藤因造丈室禮問曰弟子慕道斯乆願和尚¶慈
悲略垂開示師曰天下禪宗碩學咸會京¶師天使歸朝足可
咨決貧道隈山傍水無所¶用心光庭泣拜師曰休禮貧道天
使爲求佛¶邪問道邪曰弟子智識昏昧未審佛之與道¶其義
云何師曰若欲求佛即心是佛若欲會¶道無心是道曰云何
即心是佛師曰佛因心¶悟心以佛彰若悟無心佛亦不有曰
云何無<md:KR6q0003_T_005-0242c>¶心是道師曰道本無心無心名道若了無心¶無心即
道光庭作禮信受旣逥闕庭具以山¶中所遇奏聞即勑光庭
詔師十二月十三¶日到京勑住白蓮亭越明年正月十五日
召¶兩街名僧碩學赴内道場與師闡揚佛理時¶有逺禪師者
<pb:KR6q0003_SBCK_005-18b>
抗聲謂師曰今對聖上校量宗¶旨應須直問直荅不假繁
辭只如禪師所見¶以何爲道師荅曰無心是道逺曰道因心¶
有何得言無心是道師曰道本無名因心名¶道心名若有道
不虚然窮心旣無道慿何立¶二俱虚妄揔是假名逺曰禪師
見有身心是¶道巳否師曰山僧身心本來是道曰適言¶無心
是道今又言身心本來是道豈不相違¶師曰無心是道心泯
道無心道一如故言無¶心是道身心本來是道道亦本是身
心身心¶本旣是空道亦窮源無有曰觀禪師形質甚¶小却會
此理師曰大德只見山僧相不見¶山僧無相見相者是大德
所見經云凡所有¶相皆是虚妄若見諸相非相即悟其道若
以¶相爲實窮劫不能悟道曰今請禪師於相上¶&KR0003;於無相師
曰淨名經云四大無主身亦無¶我無我所見與道相應大德
若以四大有主¶是我若有我見窮劫不可會道也逺公聞語
<pb:KR6q0003_SBCK_005-19a>
失色逡巡避席師有偈曰¶四大無主復如水遇曲逢直無彼
此¶淨穢兩處不生心壅決何曽有二意¶觸境但似水無心在
丗縱横有何事復云一大如是四大亦然若明四大無主即¶
悟無心若了無心自然契道又有志明禪師<md:KR6q0003_T_005-0243a>¶者問曰若言
無心是道瓦礫無心亦應是道¶又云身心本來是道四生十
&KR0011;皆有身心亦¶應是道師曰大德若作見聞覺知之解與道¶
懸殊即是求見聞覺知之者非是求道之人¶經云無眼耳鼻
舌身意六根尚無見聞覺知¶憑何而立窮本不有何處存心
焉得不同草¶木瓦礫志明杜口而退師又有偈曰¶見聞覺知
無障礙聲香味觸常三昧¶如鳥空中只麽飛無取無捨無憎
愛¶若會應處本無心始得名爲觀自在　又有眞禪師者問
云道旣無心佛有心否佛¶之與道是一是二師曰不一不異
曰佛度衆¶生爲有心故道不度人爲無心故一度一不¶度何
<pb:KR6q0003_SBCK_005-19b>
得無二師曰若言佛度衆生道無度者¶此是大德妄生二見
如山僧即不然佛是虚¶名道亦妄立二俱不實揔是假名一
假之中¶何分二問曰佛之與道從是假名當立名時¶是誰爲
立若有立者何得言無師曰佛之與¶道因心而立推窮立心
心亦是無心旣是無¶即悟二俱不實知汝夢幻即悟本空彊
立佛¶道二名此是二乗人見解師乃&KR0003;無修無作¶偈曰¶見道
方修道不見復何修¶道性如虚空虚空何所修¶徧觀修道者
撥火覔浮漚¶但㸔弄傀儡線斷一時休又有法空禪師者
問曰佛之與道俱是假名¶十二分敎亦應不實何以從前尊
宿皆言修¶道師曰大德錯會經意道本無修大德彊修<md:KR6q0003_T_005-0243b>¶道本
無作大德彊作道本無事彊生多事道¶本無知於中彊知如
此見解與道相違從前¶尊宿不應如是自是大德不會請思
之師又¶有偈曰¶道體本無修不修自合道¶若起修道心此人
<pb:KR6q0003_SBCK_005-20a>
不會道¶棄却一眞性却入閙浩浩¶忽逢修道人第一莫向道
又有安禪師者問曰道旣假名佛云妄立十¶二分敎亦是接
物度生一切是妄以何爲眞¶師曰爲有妄故將眞對妄推窮
妄性本空眞¶亦何曽有故故知眞妄揔是假名二事對治¶都
無實體窮其根本一切皆空曰旣言一切¶是妄妄亦同眞眞
妄無殊復是何物師曰¶若言何物何物亦妄經云無相似無
比況言¶語道斷如鳥飛空安公慙伏不知所措師又¶有偈曰¶
推眞眞無相窮妄妄無形¶返觀推窮心知心亦假名¶會道亦
如此到頭亦只寧又有達性禪師者問曰禪師至妙至微
眞妄¶&KR0031;泯佛道兩亡修行性空名相不實丗界如¶幻一切假
名作此解時不可斷絕衆生善惡¶二根師曰善惡二根皆因
心有窮心若有根¶亦非虚推心旣無根因何立經云善不善
法¶從心化生善惡業縁本無有實師又有偈曰¶善旣從心生
<pb:KR6q0003_SBCK_005-20b>
惡豈離心有¶善惡是外縁於心實不有¶捨惡送何處取善令
誰守<md:KR6q0003_T_005-0243c>¶傷嗟二見人攀縁兩頭走¶若悟本無心始悔從前咎
又有近臣問曰此身從何而來百年之後復¶歸何處師曰如
人夢時從何而來睡覺時從¶何而去曰夢時不可言無旣覺
不可言有雖¶有有無來往無所師曰貧道此身亦如其夢¶又
有偈曰¶視生如在夢夢裏實是閙¶忽覺萬事休還同睡時
悟¶智者會悟夢迷人信夢閙¶會夢如兩般一悟無别悟¶富貴
與貧賤更亦無别路上元二年五月五日歸寂勑謚大曉禪師¶
婺州玄策禪師者婺州金華人也出家遊方¶届于河朔有智
隍禪師者曾謁黃梅五祖庵¶居二十年自謂正受師知隍所
得未眞往問¶曰汝坐於此作麽隍曰入定師曰汝言入¶定有
心邪無心邪若有心者一切蠢動之&KR0011;¶皆應得定若無心者
一切草木之流亦合得¶定曰我正入定時則不見有有無之
<pb:KR6q0003_SBCK_005-21a>
心師曰¶旣不見有有無之心即是常定何有出入若¶有出入
則非大定隍無語良乆問師嗣誰師¶曰我師曹谿六祖曰六
祖以何爲禪定師曰¶我師云夫妙湛圎寂體用如如五隂本
空六¶塵非有不出不入不定不亂禪性無住離住¶禪寂禪性
無生離生禪想心如虚空亦無虚¶空之量隍聞此說遂造于
曹谿請決疑翳¶而祖意與師㝠符隍始開悟師後却歸金華¶
大開法席<md:KR6q0003_T_005-0244a>¶曹谿令韜禪師者吉州人也姓張氏依六祖¶出家未甞離左
右祖歸寂遂爲衣塔主唐開¶元四年玄宗聆其德風詔令赴
闕師辭疾不¶起上元元年肅宗遣使取傳法衣入内供養¶仍
勑師隨衣入朝師亦以疾辭終于本山壽¶九十五勑謚大曉
禪師¶
西京光宅寺慧忠國師者越州諸曁人也姓¶冉氏自受心印
<pb:KR6q0003_SBCK_005-21b>
居南陽白崖山黨子谷四十¶餘祀不下山門道行聞于帝里
唐肅宗上元¶二年勑中使孫朝進賫詔徴赴京待以師禮¶初
居千福寺西禪院及代宗臨御復迎止光¶宅精藍十有六載
隨機&KR0003;法　時有西天大耳¶三藏到京云得他心慧眼帝勑
令與國師試¶驗三藏才見師便禮拜立于右邊師問曰¶汝得
他心通邪對曰不敢師曰汝道老僧即¶今在什麽處曰和尚
是一國之師何得却去¶西川看競渡師再問汝道老僧即今
在什麽¶處曰和尚是一國之師何得却在天津橋上¶看弄猢
猻師第三問語亦同前三藏良乆罔¶知去處師叱曰遮野狐
精他心通在什麽¶處三藏無對(僧問仰山曰大耳三藏第三/度爲什麽不見國師仰山曰)
(前兩度是涉境心¶後入自受用三昩所以不見又有僧舉前/語問玄沙玄沙曰汝道前兩度還見麽/玄覺云前兩度若)
(見後來爲什¶麽不見且道利害在什麽處/僧問趙州曰大/耳三藏第三度不見國師未審國師在什麽處趙州云在三)
(藏鼻孔¶上僧問玄沙旣在鼻孔上/爲什麽不見玄沙云只爲太近)一日喚侍者侍者應¶諾
<pb:KR6q0003_SBCK_005-22a>
如是三召皆應諾師曰將謂吾&KR0012;負汝却¶是汝&KR0012;負吾(僧問/玄沙)
(國師喚侍者意作麽生玄沙云却是侍者會雲居錫云且道/侍者¶會不㑹若道會國師又道汝&KR0012;負吾若道不會玄沙又)
(道却是侍者會且作麽生啇量/玄覺徴問僧什麽是侍者/¶會處僧云若不㑹爭解恁麽應玄覺云汝少會在又云&KR0002;於)
(遮裏啇量得去便見玄沙/僧問法眼國師喚侍者意<md:KR6q0003_T_005-0244b>¶作麽/生法眼云且去别時來雲居錫云法眼恁麽道爲復明國師)
(意不明國師意/僧問趙州國師喚侍者意作麽/¶生趙州云如人暗裏書字字雖不成文彩巳彰)南泉到
參師問什麽處¶來對曰江西來師曰還將得馬師眞來否曰¶
只遮是師曰背後底南泉便休(長慶稜云大似不知¶/保福/展云幾不到和尚此閒)
(雲居錫云此二尊者盡扶背後只/如南泉休去爲當扶面前扶背後)麻谷¶到參繞禪牀三匝
於師前振錫而立師曰旣¶如是何用更見貧道麻谷又振錫
師叱曰遮¶野狐精出去　師每示衆云禪宗學者應遵佛¶語
一乗了義契自心源不了義者互不相許¶如師子身虫夫爲
人師若渉名利别開¶異端則自他何益如丗大匠斤斧不傷
其手¶香象所負非驢能堪　有僧問&KR0002;爲得成佛去¶師曰佛
<pb:KR6q0003_SBCK_005-22b>
與衆生一時放却當處解脫問作麽¶生得相應去師云善
惡不思自見佛性　問若¶爲得證法身師曰越毗盧之境界
曰淸淨法¶身作麽生得師曰不著佛求耳問阿那箇是¶佛
師曰即心是佛曰心有煩惱否師曰煩¶惱性自離曰豈不斷
邪師曰斷煩惱者即名¶二乗煩惱不生名大&KR0314;槃問坐禪
看淨此復¶若爲師曰不垢不淨寧用起心而看淨相又¶問
禪師見十方虚空是法身否師曰以想心¶取之是顚倒見
問即心是佛可更修萬行否¶師曰諸聖皆具二嚴豈撥無因
果邪又曰我¶今荅汝窮劫不盡言多去道逺矣所以道&KR0003;¶法
有所得斯則野干鳴&KR0003;法無所得是名師¶子吼　南陽張濆
行者問伏承和尚說無情&KR0003;¶法某甲未體其事乞和尚垂示
師曰汝若問¶無情說法解他無情方得聞我&KR0003;法汝但聞¶取
無情&KR0003;法去濆曰只約如今有情方便之<md:KR6q0003_T_005-0244c>¶中如何是無情因
<pb:KR6q0003_SBCK_005-23a>
縁師曰如今一切動用之¶中但凡聖兩流都無少分起滅便
是出識不¶屬有無熾然見覺只聞無其情識繫執所以¶六祖
云六根對境分别非識
有僧到參禮師¶問蕰何事業曰講金剛經師曰最初兩字是¶
什麽曰如是師曰是什麽(無/對)
有人問如¶何是解脫師曰諸法不相到當處解脫曰恁¶麽即
斷去也師曰向汝道諸法不相到斷什¶麽　師見僧來以手
作圎相相中書日字僧無¶對　師問本淨禪師汝巳後見竒
特言語如何¶淨曰無一念心愛師曰是汝屋裏事
肅宗問¶師得何法師曰陛下見空中一片雲麽帝曰¶見師曰
釘釘著懸挂著又問如何是十身調¶御師乃起立曰還會麽
曰不會師曰與老¶僧過淨瓶來又曰如何是無諍三昧師曰
檀¶越蹋毗盧頭上行曰此意如何師曰莫認自¶已清淨法身
<pb:KR6q0003_SBCK_005-23b>
又問師師都不視之曰朕是¶大唐天子師何以殊不顧視師
曰還見虚空¶麽曰見師曰他還眨目視陛下否　魚軍容¶問
師住白崖山十二時中如何修道師喚童¶子來摩頂曰惺惺
直然惺惺歷歷直然歷歷¶巳後莫受人謾　師與紫璘供
奉論議旣&KR0155;坐¶供奉曰請師立義某甲破師曰立義音供奉¶
曰是什麽義師曰果然不見非公境界便¶下坐一日師問紫
璘供奉佛是什麽義曰是¶覺義師曰佛曽迷否曰不曽迷師
曰用覺¶作麽無對又問如何是實相師曰把將虚¶㡳來曰虚
㡳不可得師曰虚㡳尚不可得問¶實相作麽　僧問如何
是佛法大意師曰文殊<md:KR6q0003_T_005-0245a>¶堂裏萬菩薩曰學人不會師曰大悲
千手眼¶耽源問百年後有人問極則事作麽生師曰¶幸自
可憐生須要箇護身符子作麽師以化¶縁將畢&KR0314;槃時至
乃辭代宗代宗曰師滅度¶後弟子將何所記師曰告檀越造
<pb:KR6q0003_SBCK_005-24a>
取一所無¶縫塔曰就師請取塔様師良久曰會麽曰¶不會師
曰貧道去後有侍者應眞却知此事¶大歷十年十二月九日
右脇長往弟子奉靈¶儀於黨子谷建塔勑謚大證禪師代宗
後詔¶應眞入内舉問前語眞良久曰聖上會麽曰¶不會眞述
偈曰¶湘之南潭之北中有黃金充一國¶無影樹下合同船瑠
璃殿上無知識應眞後住耽源山¶
西京荷澤神會禪師者襄陽人也姓髙氏年¶十四爲沙彌謁
六祖祖曰知識逺來大艱辛¶將本來否若有本則合識主試
&KR0003;看師曰以¶無住爲本見即是主祖曰遮沙彌爭合取¶次語
便以杖打師於杖下思惟曰大善知識¶歷劫難逢今旣得遇
豈惜身命自此給侍他¶日祖告衆曰吾有一物無頭無尾無
名無字¶無背無面諸人還識否師乃出曰是諸佛之¶本原神
會之佛性祖曰向汝道無名無字¶汝便喚作本原佛性師禮
<pb:KR6q0003_SBCK_005-24b>
拜而退師㝷往西京¶受戒唐景龍中却歸曹谿祖滅後二十
年間¶曹谿頓旨沈廢於荆呉嵩嶽漸門盛行於秦¶洛乃入京
天寳四年方定兩宗(南能頓宗/北秀漸敎)乃著¶顯宗記盛行于丗一日
郷信至報二親亡師¶入堂白槌曰父母俱喪請大衆念摩訶
般<md:KR6q0003_T_005-0245b>¶若衆才集師便打槌曰勞煩大衆師於上元¶元年五月十
三日中夜奄然而化俗壽七十¶五二年遷塔於洛京龍門勑
於塔所置寶應¶寺大歷五年賜號眞宗般若傳法之堂七年¶
又賜般若大師之塔¶　有僧舉卧輪禪師偈云¶卧輪有&KR0458;倆
能斷百思想¶對境心不起菩提日日長六祖大師聞之曰此
偈未明心地若依而行¶之是加繫縛因示一偈曰¶慧能没&KR0458;
倆不斷百思想¶對境心數起菩提作麽長(此二偈諸方多舉/故附於卷未臥輪)
(者非名即/住處也)¶
景德傳燈録卷第五¶

<pb:KR6q0003_SBCK_006-1a>
景德傳燈録卷第六¶¶
南嶽懷讓禪師法嗣¶
　　第一丗九人¶(一人見録)
江西道一禪師(姓馬時/謂馬祖)¶
(南嶽常浩禪師/智達禪師¶/坦然禪師/潮州/神照禪師/¶揚州大明寺嚴峻禪師/¶新羅國本)
(如禪師/玄晟禪師¶/東霧山法空/禪師巳上八人無機縁語句不録)¶
　　第二丗三十七人(馬祖法嗣/¶一十四人見録)
越州大珠慧海禪師¶　洪州百丈山惟政禪師
洪州泐潭法會禪師<md:KR6q0003_T_006-0245c>¶　池州杉山智堅禪師
洪州泐潭惟建禪師¶　澧州茗谿道行禪師
撫州石鞏慧藏禪師¶　唐州紫玉山道通禪師¶
江西北蘭讓禪師　洛京佛光如滿禪師¶
袁州南源道明禪師　忻州酈村自滿禪師
<pb:KR6q0003_SBCK_006-1b>
朗州中邑洪恩禪師¶　洪州百丈山懷海禪師(禪門規/式附)¶
(鎬英禪師/崇泰禪師¶/玉姥山翛然禪師/華州伏棲寺䇿禪師/¶澧州松滋塔智聦禪師)¶
(唐州雲秀山神鑒禪師¶/楊州捿靈寺智通禪師/¶杭州智藏禪師/京兆懷韜禪師/¶䖍州法藏禪)
(師/河中府懷則禪師¶/常州明幹禪師/鄂州/洪潭禪師/¶象原懷坦禪師/潞府青蓮元禮禪)
(師¶/河中府保慶禪師/甘泉志賢禪師¶/大㑹/山道晤禪師/潞府法柔禪師/¶京兆咸通寺覺)
(平禪師¶/義興勝辯禪師/海陵慶雲禪師/¶洪州開元寺玄虚禪師巳上二十三人無機縁語)
(句不/録)¶
懷讓禪師第一丗¶
江西道一禪師漢州什邡人也姓馬氏容皃¶竒異牛行虎視
引舌過鼻足下有二輪文幼¶歲依資州唐和尚落髮受具於
渝州圎律師¶唐開元中習禪定於衡嶽傳法院遇讓和尚¶同
參九人唯師密受心印(讓之一猶思之遷也同源而異&KR0128;故/禪法之盛始于¶二師劉軻云江西主)
(大寂湖南主石頭往來憧憧不見二大士爲無知矣西天般/若多羅記達磨云震旦雖闊無¶别路要假姪孫腳下行金雞)
<pb:KR6q0003_SBCK_006-2a>
(解衘一顆米供養十方羅漢僧又六祖能和尚謂讓曰何後/佛法從汝邊去馬駒蹋<md:KR6q0003_T_006-0246a>¶殺天下人厥後江西法嗣布於天下)
(時號/馬祖)始自建陽佛迹嶺遷至臨¶川次至南康龔公山大歷中
隷名於開元精¶舎時連帥路嗣恭聆風景慕親受宗旨由是¶
四方學者雲集坐下一日謂衆曰汝等諸人¶各信自心是佛
此心即是佛心達磨大師從¶南天竺國來躬至中華傳上乗
一心之法¶令汝等開悟又引楞伽經文以印衆生心地¶恐汝
顚倒不自信此心之法各各有之故楞¶伽經云佛語心爲宗
無門爲法門又云夫求¶法者應無所求心外無别佛佛外無
别心不¶取善不捨惡淨穢兩邊俱不依怙達罪性空¶念念不
可得無自性故故三界唯心森羅萬¶象一法之所印凡所見
色皆是見心心不自¶心因色故有心汝但隨時言&KR0003;即事即
理都¶無所礙菩提道果亦復如是於心所生即名¶爲色知色
空故生即不生若了此意乃可隨¶時著衣喫飯長養聖胎任
<pb:KR6q0003_SBCK_006-2b>
運過時更有何事¶汝受吾敎聽吾偈曰¶心地隨時說菩提亦
只寧¶事理俱無礙當生即不生　僧問和尚爲什麽&KR0003;即心
即佛師云爲止小¶兒啼僧云啼止時如何師云非心非佛僧¶
云除此二種人來如何指示師云向伊道不¶是物僧云忽遇
其中人來時如何師云且教¶伊體會大道　僧問如何是西
來意師云即今¶是什麽意龐居士問如水無筋骨能勝萬
斛¶舟此理如何師云遮裏無水亦無舟&KR0003;什¶麽筋骨一日
師上堂良久百丈收却面前席¶師便下堂百丈問如何是佛
法旨趣師云正<md:KR6q0003_T_006-0246b>¶是汝放身命處師問百丈汝以何法示人百¶
丈豎起拂子師云只遮箇爲當别有百丈¶抛下拂子僧問
如何得合道師云我早不合¶道　僧問如何是西來意師便
打乃云我若不¶打汝諸方&KR0015;我也　有小師行腳逥於師前
畫¶箇圎相就上禮拜了立師云汝莫欲作佛否¶云某甲不解
<pb:KR6q0003_SBCK_006-3a>
&KR1091;目師云吾不如汝小師不對¶鄧隱峯辭師師云什麽處去
對云石頭去¶師云石頭路滑對云竿木隨身逢塲作戲便¶去
才到石頭即繞禪牀一匝振錫一聲問是¶何宗旨石頭云蒼
天蒼天隱峯無語却逥舉¶似於師師云汝更去見他道蒼天
汝便嘘¶嘘隱峯又去石頭一依前問是何宗旨石頭¶乃嘘嘘
隱峯又無語歸來師云向汝道石¶頭路滑　有僧於師前作
四畫上一長下三短¶問云不得道一長三短離此四宇外請
和尚¶荅師乃畫地一畫云不得道長短荅汝了也¶(忠國師聞/别云何不)
(問老/僧)有一講僧來問云未審禪宗傳持¶何法師却問云坐主
傳持何法彼云忝講得¶經論二十餘本師云莫是師子兒否
云不敢¶師作嘘嘘聲彼云此是法師云是什麽法云¶師子出
窟法師乃黙然彼云此亦是法師云¶是什麽法云師子在窟
法師云不出不入是¶什麽法無對(百丈代/云見麽)遂辭出門師召云
<pb:KR6q0003_SBCK_006-3b>
座主¶彼即迴首師云是什麽亦無對師云遮鈍¶根阿師洪
州廉使問云弟子喫酒肉即是不¶喫即是師云若喫是中丞
禄不喫是中丞福¶師入室弟子一百三十九人各爲一方宗
主¶轉化無窮師於貞元四年正月中登建昌石<md:KR6q0003_T_006-0246c>¶門山於林中
經行見泂壑平坦處謂侍者曰¶吾之朽質當於來月歸兹地
矣言訖而迴至¶二月四日果有微疾沐浴訖跏趺入滅元和¶
中追謚大寂禪師塔曰大莊嚴今海昏縣影¶堂存焉(髙僧傳云/大覺禪師)¶
懷讓禪師第二丗馬祖法嗣¶
越州大珠慧海禪師者建州人也姓朱氏依¶越州大雲寺道
智和尚受業初至江西參馬¶祖祖問曰從何處來曰越州大
雲寺來祖¶曰來此擬須何事曰來求佛法祖曰自家寶¶藏不
顧抛家散走作什麽我遮裏一物也無¶求什麽佛法師遂禮
拜問曰阿那箇是慧海¶自家寶藏祖曰即今問我者是汝寶
<pb:KR6q0003_SBCK_006-4a>
藏一切¶具足更無欠少使用自在何假向外求覔師¶於言下
自識本心不由知覺踊躍禮謝師事¶六載後以受業師年老
遽歸奉養乃晦迹藏¶用外示癡訥自撰頓悟入道要門論一
卷被¶法門師姪玄晏竊出江外呈馬祖祖覽訖告¶衆云越州
有大殊圎明光透自在無遮障處¶也衆中有知師姓朱者迭
相推識結契來越¶上尋訪依附(時號大珠和尚者/因馬祖示出也)師謂曰禪
客我不¶會禪並無一法可示於人故不勞汝乆立且¶自歇去
時學侣漸多日夜叩激事不得巳隨¶問隨荅其辯無礙(廣語出/别卷)
時有法師數人來謁¶曰擬伸一問師還對否師曰深潭月影
任意¶撮摩問如何是佛師曰淸譚對面非佛而誰¶衆皆茫然
(法眼云是/即没交渉)良乆其僧又問師&KR0003;何法¶度人師曰貧道未曽有
一法度人曰禪師家<md:KR6q0003_T_006-0247a>¶渾如此師却問曰大德&KR0003;何法度人曰
講金¶剛般若經師曰講幾座來曰二十餘座師曰¶此經是阿
<pb:KR6q0003_SBCK_006-4b>
誰說僧抗聲曰禪師相弄豈不知¶是佛&KR0003;邪師曰若言如來
有所說法則爲謗¶佛是人不解我所&KR0003;義若言此經不是佛
&KR0003;¶則是謗經請大德&KR0003;看(無/對)師少頃又問經¶云若以色見我
以音聲求我是人行邪道不¶能見如來大德且道阿那箇是
如來曰某甲¶到此却迷去師曰從來未悟&KR0003;什麽却迷僧¶曰
請禪師爲&KR0003;師曰大德講經二十餘坐却¶未識如來其僧再
禮拜願垂開示師曰如來¶者是諸法如義何得忘却曰是是
諸法如¶義師曰大德是亦未是曰經文分明那得未¶是師曰
大徳如否曰如師曰木石如否曰¶如師曰大德如同木石如
否曰無二師曰¶大德與木石何别僧無對良乆却問如何得¶
大&KR0314;槃師曰不造生死業對曰如何是生死¶業師曰求大&KR0314;
槃是生死業捨垢取淨是生¶死業有得有證是生死業不脫
對治門是生¶死業曰云何即得解脫師曰本自無縳不用¶求
<pb:KR6q0003_SBCK_006-5a>
解直用直行是無等等僧曰如禪師和尚¶者實謂希有禮謝
而去　有行者問即心即佛¶那箇是佛師云汝疑那箇不是
佛指出看無¶對師云達即徧境是不悟永乖踈　有律師¶法
明謂師曰禪師家多落空師曰却是坐主¶家多落空法明大
驚曰何得落空師曰經論¶是紙墨文字紙墨文字者俱空設
於聲上建¶立名句等法無非是空坐主執滯敎體豈¶不落空
法明曰禪師落空否師曰不落空<md:KR6q0003_T_006-0247b>¶曰何却不落空師曰文字
等皆從智慧而生¶大用現前那得落空法明曰故知一法不
達¶不名悉達師曰律師不唯落空兼乃錯用名¶言法明作色
問曰何處是錯師曰律師未辨¶華竺之音如何講&KR0003;曰請禪
師指出法明錯¶處師曰豈不知悉達是梵語邪律師雖省¶過
而心猶憤然(具梵語薩婆曷刺他悉陀中國翻云一/切義成舊云悉達多猶是訛¶略梵語)又問曰
夫經律論是佛語讀誦依敎奉¶行何故不見性師曰如狂狗
<pb:KR6q0003_SBCK_006-5b>
趂塊師子齩人¶經律論是自性用讀誦者是性法法明曰阿¶
彌陀佛有父母及姓否師曰阿彌陀姓憍尸¶迦父名月上母
名殊勝妙顔曰出何敎文師¶曰出陀羅尼集法明禮謝讃歎
而退　有三藏¶法師問眞如有變易否師曰有變易三藏¶曰
禪師錯也師却問三藏有眞如否曰有¶師曰若無變易決定
是凡僧也豈不聞善知¶識者能廻三毒爲三聚淨戒廻六識
爲六神¶通廻煩惱作菩提廻無明爲大智眞如若無¶變易三
藏眞是自然外道也三藏曰若爾者¶眞如即有變易師曰若
執眞如有變易亦是¶外道曰禪師適來&KR0003;眞如有變易如今
又道¶不變易如何即是的當師曰若了了見性者¶如摩尼珠
現色說變亦得說不變亦得若不¶見性人聞&KR0003;眞如變便作
變解聞&KR0003;不變便¶作不變解三藏曰故知南宗實不可測
有道¶流問丗閒有法過自然否師曰有曰何法過¶得師曰能
<pb:KR6q0003_SBCK_006-6a>
知自然者曰元氣是道否師曰元¶氣自元氣道自道曰若如
是者則應有二師¶曰知無兩人又問云何爲邪云何爲正師<md:KR6q0003_T_006-0247c>¶曰心逐物爲邪物從心爲正　有源律師來¶問和尚修道還
用功否師曰用功曰如何用¶功師曰饑來喫飯困來即眠曰
一切人揔如¶是同師用功否師曰不同曰何故不同師¶曰他
喫飯時不肯喫飯百種須索睡時不肯¶睡千般計校所以不
同也律師杜口　有韞光¶大德問禪師自知生處否師曰未
曽死何用¶論生知生即是無生法無離生法說有無生¶祖師
云當生即不生曰不見性人亦得如此¶否師曰自不見性不
是無性何以故見即是¶性無性不能見識即是性故名識性
了即是¶性喚作了性能生萬法喚作法性亦名法身¶馬鳴祖
師云所言法者謂衆生心若心生故¶一切法生若心無生法
無從生亦無名字迷¶人不知法身無象應物現形遂喚青青
<pb:KR6q0003_SBCK_006-6b>
翠竹¶緫是法身鬱鬱黃華無非般若黃華若是般¶若般若即
同無情翠竹若是法身法身即同¶草木如人喫筍應緫喫法
身也如此之言寧¶堪齒録對面迷佛長劫希求全體法中迷
而¶外覔是以解道者行住坐臥無非是道悟法¶者縱橫自在
無非是法大德又問太虚能生¶靈智否眞心縁於善惡否貪
欲人是道否執¶是執非人向後心通否觸境生心人有定否¶
住寂寞人有慧否懷傲物人有我否執空執¶有人有智否㝷
文取證人苦行求佛人離心¶求佛人執心是佛人此智稱道
否請禪師一¶一爲&KR0003;師曰太虚不生靈智眞心不縁善¶惡嗜
欲深者機淺是非交爭者未通觸境生¶心者少定寂寞忘機
者慧沈傲物髙心者我<md:KR6q0003_T_006-0248a>¶壯執空執有者皆愚㝷文取證者益
滯苦行¶求佛者俱迷離心求佛者外道執心是佛者¶爲魔大
德曰若如是應畢竟無所有師曰畢¶竟是大德不是畢竟無
<pb:KR6q0003_SBCK_006-7a>
所有大德踊躍禮謝¶而去
洪州百丈山惟政禪師一日謂僧曰汝與我開田了我爲汝¶
&KR0003;大義僧開田了歸請師&KR0003;大義師乃展開兩手　有老宿
見日影透䆫問師曰爲復牎就日日就牎師曰長老房内有
客歸去好　師問南泉曰諸方善知識還有不&KR0003;似人㡳法
也無南泉曰有師曰作麽生曰不是心不是佛師曰恁麽即
&KR0003;似人了也曰某甲即恁麽師曰師伯作麽生曰我又不是
善知識爭知有&KR0003;不&KR0003;㡳法師曰某甲不會請師伯&KR0003;曰我
大殺爲汝&KR0003;了也　僧問如何是佛佛道齊師曰定也
師因入京路逢官人命喫飯忽見驢鳴官人召云頭陀師舉
頭官人却指驢師却指官人(法眼别云/但作馿鳴)
